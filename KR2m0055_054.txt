# -*- mode: mandoku-view; -*-
#+TITLE: 大清律例
#+DATE: 2015-08-24 22:53:19.467508
#+PROPERTY: ID KR2m0055
#+PROPERTY: BASEEDITION WYG    
#+PROPERTY: JUAN 卷十九 
<pb:KR2m0055_WYG_054-1a>¶
欽定四庫全書¶
大清律例卷十九¶
　兵律¶
　　軍政¶
　擅調官軍¶
　　凡將帥部領軍馬守禦城池及屯駐邊鎮若所管¶
　　　地方遇有報到草賊生發即時差人體探緩急¶
　　　聲息(果/實)須先申報本管上司轉逹朝廷奏聞給¶
<pb:KR2m0055_WYG_054-1b>¶
　　　降聖㫖調遣官軍征討若無警急不先申上司¶
　　　雖已申上司不待回報輙於所屬擅調軍馬及¶
　　　所屬擅發與者(將領/屬)各杖一百罷職發邊遠充¶
　　　軍○其暴兵卒至欲來攻襲及城鎮屯聚軍馬¶
　　　之處或有(内賊/作)反(作/)叛或賊有内應事有警急¶
　　　及路程遙遠(難候申/文待報)者並聽從便火速調撥(所/屬)¶
　　　軍馬乘機勦捕若賊寇滋蔓應合會(兵/勦)捕者鄰¶
　　　近官軍雖非所屬亦得(行/文)調撥䇿應(其將領官/並䇿應官)¶
<pb:KR2m0055_WYG_054-2a>¶
　　　並即申報本管上司轉逹朝廷知㑹若不即調¶
　　　遣㑹合或不即申報上司及鄰近官軍(已奉/調遣)不¶
　　　即發兵策應者(將領與/鄰近官)並與擅調發罪同(亦各/杖一)¶
　　　(百發邊/遠充軍)其上司及(典/兵)大臣將文書調遣將士提¶
　　　撥軍馬者(文書/内)非奉聖旨不得擅離信地若(守/禦)¶
　　　(屯/駐)軍官有(奉/文)改除别職或犯罪(奉/文)取發如(文/内)無¶
　　　奏奉聖旨亦不許擅動違者(兼上/數事)罪亦如之¶
<pb:KR2m0055_WYG_054-3a>¶
　申報軍務¶
　　凡將領叅隨統兵官征進如統兵官分調攻取城¶
　　　寨克平之後(將/領)隨將㨗音差人飛報(知㑹/本管)統兵¶
　　　官轉行兵部統兵官(又須將克/㨗事情)另具奏本實封¶
　　　御前(無少/停留)○若賊人數多出没不常如所領軍¶
　　　人不敷須要速申統兵官添撥軍馬設策勦捕¶
　　　不速飛申者(聽/)從統兵官量事輕重治罪(至失/誤軍)¶
　　　(機自依/常律)○若有(賊/黨)來降之人(將領/官)即便送赴統¶
<pb:KR2m0055_WYG_054-3b>¶
　　　兵官轉逹朝廷區處其貪取來降人財物因而¶
　　　殺傷(其/)人及中途逼勒逃竄者斬(監候若無殺/傷逼勒止依)¶
　　　(嚇騙/律科)¶
<pb:KR2m0055_WYG_054-4a>¶
　飛報軍情¶
　　凡飛報軍情在外府州(如聞屬縣及/巡司等報)即差人申督¶
　　　撫布政司按察司本道仍行移將軍提鎮其守¶
　　　禦官差人各申督撫仍行本管將軍提鎮督撫¶
　　　將軍提鎮得報差人一行移兵部一具實封(直/奏)¶
　　　御前若互相知㑹隱匿不速奏聞者杖一百罷¶
　　　職不叙因而失誤軍機者斬(監/候)¶
<pb:KR2m0055_WYG_054-5a>¶
　漏泄軍情大事¶
　　凡聞知朝廷及統兵將軍調兵討襲外番及收捕¶
　　　反逆賊徒機密大事而輒漏泄於敵人者斬(監/候)¶
　　　○若邉將報到軍情重事(報於/朝廷)而漏泄(以致傳/聞敵人)¶
　　　者杖一百徒三年(二項犯人若有心泄/於敵人作姦細論)仍以先¶
　　　傳説者為首傳至者為從減一等○若私開官¶
　　　司文書印封看視者杖六十事干軍情重事者¶
　　　以漏泄論(為首杖一百徒/三年從減等)○若近侍官員漏泄¶
<pb:KR2m0055_WYG_054-5b>¶
　　　機密重事(不專指軍情凡國家/之機密重要皆是)於人者斬(監/候)常¶
　　　事杖一百罷職不叙¶
　條例¶
　　一在京在外軍民人等與¶
　朝貢外國人私通往來投託撥置害人因而透漏事¶
　　　情者俱發近邊充軍通事並伴送人係官革職¶
　　一内外衙門辦理𦂳要事件俱密封投遞本官親¶
　　　拆收貯不得令吏胥經手倘有密封章奏未經¶
<pb:KR2m0055_WYG_054-6a>¶
上逹先已傳播及緝拏之犯聞風遠颺等事查究根由¶
　　　分别議處如將應密之事並不密封及收受承¶
　　　辦衙門不行謹慎以致漏泄者將封發收受承¶
　　　辦官查叅交部分别議處如封貯之處及投遞¶
　　　之前提塘及衙役人等將密封事件私開竊視¶
　　　以致漏泄者杖六十事重者為首杖一百徒三¶
　　　年為從減一等治罪仍令科道不時稽查如不¶
　　　行查叅别經發覺者將該管科道一併交部議¶
<pb:KR2m0055_WYG_054-6b>¶
　　　處¶
　　一凡平常事件雖非密封但未經¶
御覽批發之本章刋刻傳播槩行嚴禁如提塘與各衙¶
　　　門書辦彼此勾通本章一到即抄寫刋刻圖利¶
　　　者將買抄之報房賣抄之書辦亦俱照漏泄密¶
　　　封事件例治罪其揑造訛言刋刻者杖一百流¶
　　　二千里若有招搖詐騙情弊犯該徒罪以上不¶
　　　分首從俱發近邊充軍該管官失於覺察該科¶
<pb:KR2m0055_WYG_054-7a>¶
　　　道不行查叅者均交部亦照例議處¶
<pb:KR2m0055_WYG_054-8a>¶
　邊境申索軍需¶
　　凡守邊將領但有(缺/乏)取索軍器錢糧等物須要差¶
　　　人一行布政司一申督撫將軍提鎮再差人轉¶
　　　行合于部分及具(缺少/應用)奏本實封御前其公文¶
　　　若到該部須要隨即(將所申/事情)奏聞區處發遣差¶
　　　來人回還若稽緩不即奏聞及(邊將/於)各處(衙/門)不¶
　　　行依式申報者並杖一百罷職不叙因(不申奏/以致臨)¶
　　　(敵缺/乏)而失誤軍機者斬(監/候)¶
<pb:KR2m0055_WYG_054-9a>¶
　失誤軍事¶
　　凡臨軍征討(有/司)應合供給軍器行糧草料(若有/徵解)違¶
　　　期不完者當該官吏各杖一百罪坐所由(或上/司移)¶
　　　(文稽遲或下司徵/解不完各坐所由)○若臨敵(有司違期/不至而)缺乏及¶
　　　領兵官已承(上/司)調遣(而逗遛/觀望)不依期進兵䇿應¶
　　　若(軍/中)承差告報(㑹/)軍(日/)期而違限因而失誤軍¶
　　　機者並斬(監/候)¶
<pb:KR2m0055_WYG_054-10a>¶
　從征違期¶
　　凡官軍(已承/調遣)臨當征討(行/師)已有起程日期而稽留¶
　　　不進者一日杖七十每三日加一等若故自傷¶
　　　殘及詐為疾患之類以避征役者各加一等(計/日)¶
　　　(坐/之)並罪止杖一百仍發出征(若傷殘至不堪出/征仍選本户壯丁)¶
　　　(充補令/其出征)○若軍臨敵境託故違期一日不至杖¶
　　　一百(不必失/誤軍機)三日不至者斬(監候統兵官/竟行軍法)若能¶
　　　立功贖罪者從統兵官區處¶
<pb:KR2m0055_WYG_054-10b>¶
　條例¶
　　一凡官兵從征無故起程違期者官革職兵杖一¶
　　　百仍發出征在外違期者官革職拏問兵杖一¶
　　　百將所俘獲人口入官出征處所兵丁藐視該¶
　　　管官干犯號令違法亂行者將為首之人正法¶
　　　為從者俱枷號三個月杖一百該管官仍交該¶
　　　部議處¶
<pb:KR2m0055_WYG_054-11a>¶
　軍人替役¶
　　凡軍人(已/遣)不親出征雇倩人冐名代替者替身杖¶
　　　八十正身杖一百依舊著伍(仍發/出征)若守禦(城/池)軍¶
　　　人雇人冐名代替者各減二等其(出征守/禦軍人)子孫¶
　　　弟姪及同居少壯親屬(非由/雇倩)自願代替者聽若¶
　　　果有老弱殘疾(不堪征/守者)赴本管官司陳告驗實¶
　　　與免軍身○若醫工承差闗領官藥隨軍征進¶
　　　轉雇庸醫冐名代替者(本身及/替身)各杖八十(庸醫/所得)¶
<pb:KR2m0055_WYG_054-11b>¶
　　　雇工錢入官¶
　條例¶
　　一凡兵丁不親出征以奴僕代替及行間放撥瞭¶
　　　哨等處以奴僕代替者兵杖七十奴僕入官如¶
　　　打圍放馬及看守京城週圍處所以奴僕代替¶
　　　者兵杖一百奴僕免入官¶
<pb:KR2m0055_WYG_054-12a>¶
　主將不固守¶
　　凡守邊將帥被賊攻圍城寨不行固守而輒棄去¶
　　　及(平/時)守備不設為賊所掩襲因(此棄守/無備)而失陷¶
　　　城寨者斬(監/候)若(官/兵)與賊臨境其望高巡哨之人¶
　　　失於飛報以致䧟城損軍者亦斬(監/候)若(主將懈/於守備)¶
　　　(及哨望失于飛報/不曽䧟城失軍止)被賊侵入境内擄掠人民者¶
　　　杖一百發邊遠充軍○其官軍臨陣先退及圍¶
　　　困敵城而逃者斬(監/候)¶
<pb:KR2m0055_WYG_054-12b>¶
　條例¶
　　一失誤軍機除律有正條者擬議監候奏請外若¶
　　　是賊擁大衆入寇官軍卒遇交鋒損傷被擄數¶
　　　十人以上不曾虧損大衆或賊衆入境擄殺軍¶
　　　民數十人以上不曽擄去大衆或被賊白晝夤¶
　　　夜突入境内擄掠頭畜衣糧數多不曾殺擄軍¶
　　　民者俱問守備不設被賊侵入境内擄掠人民¶
　　　本律發邊遠充軍若是交鋒入境損傷擄殺四¶
<pb:KR2m0055_WYG_054-13a>¶
　　　五人搶去頭畜衣糧不多者亦問前罪以上各¶
　　　項内情輕律重有礙發落者備由奏請處置其¶
　　　有被賊入境將偵探軍役及飛報聲息等項公¶
　　　差官軍人等一時殺傷捉去事出不測者俱問¶
　　　不應杖罪留任或境外被賊殺擄偵探軍役非¶
　　　智力所能防範者免其問罪¶
　　一凡沿邊沿海及腹裏府州縣與武職官同住一¶
　　　城者若遇邊警及盜賊生發攻圍不行固守而¶
<pb:KR2m0055_WYG_054-13b>¶
　　　輒棄去及守備不設被賊攻䧟城池劫殺焚燒¶
　　　者除武職官比照守邊將帥失䧟城寨者律擬¶
　　　斬監候外其府州縣掌印并捕盜官俱比照守¶
　　　邊將帥被賊侵入境内擄掠人民者律發邊遠¶
　　　充軍其守巡道官交部分别議處提問若有兩¶
　　　縣同住一城專管官分有守城汛地各以賊從¶
　　　所管城分進入坐罪若無城池與雖有城池被¶
　　　賊潛隱設計越入劫盜隨即逃散不係失䧟者¶
<pb:KR2m0055_WYG_054-14a>¶
　　　止以失盜論俱不得引用此例¶
　　一凡統兵將帥玩視軍務苟圖安逸故意遷延不¶
　　　將實在情形具奏貽悞國事者又凡將帥因私¶
　　　忿媢嫉推諉牽制以致糜餉老師貽悞軍機者¶
　　　又凡身為主帥不能克敵轉布流言搖惑衆心¶
　　　借以傾陷他人致悞軍機者均屬有心貽悞應¶
　　　擬斬立决¶
<pb:KR2m0055_WYG_054-15a>¶
　縱軍擄掠¶
　　凡守邊將領私自使令軍人於(未/附)外境擄掠人口¶
　　　財物者(將/領)杖一百罷職發附近充軍所部聽使¶
　　　武官及管隊遞減一等並罪坐所由(使令/之人)軍人¶
　　　不坐○若軍人不曾經由本管頭目(使/令)私出外¶
　　　境擄掠者為首杖一百為從杖九十(因擄/掠而)傷(外/境)¶
　　　人為首者斬(監/候)為從杖一百(其擄掠傷人為從/并不傷人首從)¶
　　　俱發邊遠充軍若本管頭目鈐束不嚴杖六十¶
<pb:KR2m0055_WYG_054-15b>¶
　　　留任○其邊境城邑有賊出没乘機領兵攻取¶
　　　者不在此限○若於已附地面擄掠者不分首¶
　　　從皆斬(監/候)本管頭目鈐束不嚴杖八十留任○¶
　　　其(將/領)知(軍人私出外境及/已附地面擄掠之)情故縱者各與犯人¶
　　　同罪(至死減/一等)¶
　條例¶
　　一凡領兵王貝勒將軍借通賊為名燒燬良民廬¶
　　　舎搶掠子女財物者領兵將軍叅賛大臣及營¶
<pb:KR2m0055_WYG_054-16a>¶
　　　總等俱交部議處係王貝勒交宗人府從重治¶
　　　罪叅領以下官免議若分兵征進有犯前項罪¶
　　　名者統兵將領及分管兩翼官並管領旂分官¶
　　　俱交部議處至於官員兵丁一二人私自焚掠¶
　　　者係官交部議處係䕶軍領催兵丁鞭一百係¶
　　　厮役正法若厮役之主知情者鞭一百係官交¶
　　　部分别議處所管叅領以下官員及營總均交¶
　　　部議處其搶掠携帶男婦人口仍追出給還完¶
<pb:KR2m0055_WYG_054-16b>¶
　　　聚若該督撫隱匿不行題叅别經發覺者該督¶
　　　撫一併議處¶
　　一調臺兵丁及臺灣催餉社丁如借端需索擾害¶
　　　番社依嚇詐例計贓從重論無贓者照不應重¶
　　　律杖八十革退該管官徇隱失察交部分别議¶
　　　處¶
<pb:KR2m0055_WYG_054-17a>¶
　不操練軍士¶
　　凡各處(邊方/腹裏)守禦官不守紀律不操練軍士及城¶
　　　池不完衣甲器仗不整者初犯杖八十再犯杖¶
　　　一百○若(守/禦)官隄備不嚴撫馭無方致有所部¶
　　　軍人反叛者該管官各杖一百追奪(誥/敇)發邊遠¶
　　　充軍若(因軍人/反叛)棄城而逃者斬(監/候)¶
　條例¶
　　一架砲夜不收守墩軍人夤夜回家輪班不去者¶
<pb:KR2m0055_WYG_054-17b>¶
　　　在守哨處枷號一個月發落¶
<pb:KR2m0055_WYG_054-18a>¶
　激變良民¶
　　凡(有/司)牧民之官(平/日)失於撫字(又/)非法行事(使之/不堪)激¶
　　　變良民因而聚衆反叛失陷城池者斬(監候止反/叛而城池)¶
　　　(未䧟者依守禦官撫緩無方/致軍人反叛按充軍律奏請)¶
　條例¶
　　一直省刁惡頑梗之輩假地方公事強行出頭逼¶
　　　勒平民約㑹抗糧聚衆聯謀斂錢搆訟抗官塞¶
　　　署或有寃抑不於上司控告擅自聚衆至四五¶
<pb:KR2m0055_WYG_054-18b>¶
　　　十人者地方官與同城武職無論是非曲直拿¶
　　　解審究為首者照光棍例擬斬立决為從擬絞¶
　　　監候其逼勒同行之人各杖一百承審官若不¶
　　　將實在為首之人擬罪混行指人為首者革職¶
　　　從重治罪其同城專汛武職不行擒拿及該地¶
　　　方文職不能彈壓撫恤者俱革職其該管之文¶
　　　武上司官徇庇不即申報該督撫提鎮如不行¶
　　　題叅者俱交該部照例議處¶
<pb:KR2m0055_WYG_054-19a>¶
　　一福建地方如有借事聚衆罷市罷考打官等事¶
　　　均照山陜題定光棍之例分别治罪其不行查¶
　　　拿之文武官弁亦俱照例議處¶
　　一凡刁惡之徒聚衆抗官地方文武員弁即帶領¶
　　　兵壯迅往撲捉如稍有遲延者即照定例嚴議¶
　　　其撲捉之時該犯即俯首伏罪不敢抗拒應分¶
　　　别末減如該犯等持仗抗拒許文武官帶同兵¶
　　　壯持械擒拿若聚衆之犯並未執有器械文武¶
<pb:KR2m0055_WYG_054-19b>¶
　　　官縱令兵壯殺傷者嚴加議處¶
　　一凡直省刁民因事閧堂塞署逞兇毆官聚衆至¶
　　　四五十人者為首依例斬决仍照強盜殺人例¶
　　　梟示其同謀聚衆轉相糾約下手毆官者雖屬¶
　　　為從其同惡相濟審與首犯無異亦應照光棍¶
　　　例擬斬立决其餘從犯照例擬絞監候被脅同¶
　　　行者照例各杖一百如遇此等案件該督撫先¶
　　　將實在情形奏¶
<pb:KR2m0055_WYG_054-20a>¶
聞嚴飭所屬立拿正犯速訊明確分别究擬如實係首¶
　　　惡通案渠魁該督撫一面具題一面將首犯於¶
　　　該地方即行斬梟并將犯事緣由及正法人犯¶
　　　姓名刻示遍貼城鄉俾愚民咸知儆惕如承審¶
　　　官不將首犯究出混指他人為首因而坐罪及¶
　　　差役誣拿平人株連無干濫行問擬者嚴叅治¶
　　　罪該督撫一并交部嚴加議處¶
<pb:KR2m0055_WYG_054-21a>¶
　私賣戰馬¶
　　凡軍人出征獲到(敵/人)馬匹須要盡數報官若私下¶
　　　貨賣(與常/人)者杖一百軍官(私/)賣者罪同罷職買¶
　　　者笞四十馬匹價錢並入官(若出/征)軍官軍人買¶
　　　者勿論(賣者追價入/官仍科罪)¶
　條例¶
　　一凡披甲隨圍將肥官馬偷賣到家交瘦馬者照¶
　　　竊盜例治罪¶
<pb:KR2m0055_WYG_054-22a>¶
　私賣軍器¶
　　凡軍人(將自/己)闗給衣甲刀鎗旗幟一應軍器私下¶
　　　貨賣(與常/人)者杖一百發邊逺充軍軍官(私/)賣者¶
　　　罪同罷職(附/近)充軍買者笞四十(其間/有)應禁(軍器/民間)¶
　　　(不宜私/有而買)者以私有論(一件杖八十每一件加一/等罪止杖一百流三千里)¶
　　　(所/買)軍器(不論應禁與/否及所得)價錢並入官官軍買者勿¶
　　　論(賣者仍坐罪/追價入官)¶
　條例¶
<pb:KR2m0055_WYG_054-22b>¶
　　一軍人軍官私當闗給衣甲旗幟應禁軍器照私¶
　　　賣律減一等杖一百徒三年至收當之人照私¶
　　　有軍器律減一等杖七十每一件加一等罪止¶
　　　杖一百徒三年軍器當本照例入官其非應禁¶
　　　者不在此限失察之地方將領各官交部議處¶
<pb:KR2m0055_WYG_054-23a>¶
　毁棄軍器¶
　　凡將領闗撥一應軍器(出/)征守(禦/)事訖停留不(收/)¶
　　　回納還官者(以事訖之/日為始)十日杖六十每十日加¶
　　　一等罪止杖一百○若(將領征守事/訖將軍器)輒棄毁者¶
　　　一件杖八十每一件加一等二十件以上斬(監/候)¶
　　　遺失及誤毁者各減三等軍人(棄毁/遺誤)各又減一¶
　　　等並驗(毁失/之)數追賠(還/官)其曾經戰陣而有損失¶
　　　者不坐不賠¶
<pb:KR2m0055_WYG_054-23b>¶
　條例¶
　　一凡看守城池倉庫街道等處兵丁遺失本身器¶
　　　械者杖七十¶
　　一箭上不書姓名及書他人姓名者杖八十¶
<pb:KR2m0055_WYG_054-24a>¶
　私藏應禁軍器¶
　　凡民間私有人馬甲傍牌火筒火礮旗纛號帶之¶
　　　類應禁軍器者一件杖八十每一件加一等私¶
　　　造者加私有罪一等各罪止杖一百流三千里¶
　　　非全成(不堪/用)者並勿論許令納官其弓箭鎗刀¶
　　　弩及魚乂禾乂不在禁限¶
　條例¶
　　一私鑄紅衣等大小礮位者不論官員軍民人等¶
<pb:KR2m0055_WYG_054-24b>¶
　　　及鑄礮匠役一併處斬妻子家産入官鑄礮處¶
　　　所隣佑房主里長等俱擬絞監候專管文武官¶
　　　革職兼轄文武官及該督撫提鎮俱交該部議¶
　　　處¶
　　一各處鄉村及商民防禦盜賊猛獸應用鳥鎗俱¶
　　　照營兵鳥鎗尺寸製造上刻姓名具呈該地方¶
　　　官編號登冊以備稽查如有不報官私造者杖¶
　　　一百該管官不行查出交部議處如兵丁有借¶
<pb:KR2m0055_WYG_054-25a>¶
　　　查鳥鎗名色擾民者該管官一併議罪倘有因¶
　　　爭鬭擅將鳥鎗私放傷人者旗人發往寜古塔¶
　　　民人酌發雲貴兩廣烟瘴少輕地方交該地方¶
　　　官嚴加管束殺人者以故殺論如有私造竹銃¶
　　　及用竹銃殺傷人者俱照鳥鎗例治罪私藏者¶
　　　亦照私藏軍器律治罪地方官失於覺察亦照¶
　　　鳥鎗例議處¶
　　一臺灣民人停止製造鳥鎗違者照例治罪¶
<pb:KR2m0055_WYG_054-25b>¶
　　一内地私販硫黄五十斤熖硝一百斤以上者杖¶
　　　一百徒三年窩藏囤販及知情賣與私販者俱¶
　　　照私販例治罪囤積未曾興販者減私販罪一¶
　　　等硝黄俱入官隣保知情不首杖一百不知情¶
　　　者杖八十挑夫船户知情不首減本犯罪二等¶
　　　知情分贓者與犯人同罪贓重以枉法從重論¶
　　　首報者除免罪外仍向本犯名下照所獲硝黄¶
　　　入官價値另追給賞如合成火藥賣與鹽徒者¶
<pb:KR2m0055_WYG_054-26a>¶
　　　發近邊充軍其出産硝黄本省銀匠藥舗需用¶
　　　硝黄每次不許過十斤令其呈明地方官批限¶
　　　買完繳銷違者以私囤論罪¶
　　一苗猓蠻户俱不許帶刀出入及私藏違禁等物¶
　　　違者照民間私有應禁軍器律治罪該管頭目¶
　　　人等知而不報者杖一百地方文武官弁失察¶
　　　照例議處¶
　　一官員出差赴任囘籍及商民出外貿易等事如¶
<pb:KR2m0055_WYG_054-26b>¶
　　　有擕帶軍器途中防䕶者在京取具兵部印票¶
　　　在外取具該差遣衙門及該地方官印票註明¶
　　　所帶件數以備出城沿途照驗仍知㑹所到地¶
　　　方限一月繳銷如隱匿原票不繳者照違令律¶
　　　治罪¶
<pb:KR2m0055_WYG_054-27a>¶
　縱放軍人歇役¶
　　凡管軍千總把總及管隊軍吏縱放軍人出百里¶
　　　之外買賣或私種田土或隱占在已使喚空歇¶
　　　軍役(不行/操備)者(計所縱放及/隱占之軍數)一名杖八十每三名¶
　　　加一等罪止杖一百罷職若受財賣放者以枉¶
　　　法從重論所隱(縱放隱占/賣放各項)軍人並杖八十若私¶
　　　使出境因而致死或被賊拘執者杖一百罷職¶
　　　發邊遠充軍至三名者絞(監/候)本營專管官吏知¶
<pb:KR2m0055_WYG_054-27b>¶
　　　情容隱不行舉問及虚作逃亡扶同報官者與¶
　　　犯人同罪(罪止杖一百/發邊遠充軍)若管隊把總千總縱放¶
　　　軍人其本營專管官吏知情故縱或容隱不行¶
　　　舉問及本營專管官故縱軍人其千總把總管¶
　　　隊知而不首告者罪亦如之(私使出境而不/首告者同罪)○¶
　　　若鈐束不嚴(原無縱放/私使之情)致有違犯(或出百里或/出外境私自)¶
　　　(歇/役)及(原無知情/容隱止)失覺舉者管隊名下一名把總¶
　　　名下五名千總名下十名本營專管官名下五¶
<pb:KR2m0055_WYG_054-28a>¶
　　　十名各笞四十管隊名下二名把總名下十名¶
　　　千總名下二十名本營專管官名下一百名各¶
　　　笞五十並留任不及數者不坐○若武職官私¶
　　　家役使軍人不曾隱占歇役(妨廢/操備)者一名笞四¶
　　　十每五名加一等罪止杖八十○並每名計一¶
　　　日追雇工銀(八分五/釐五毫)入官○若有吉凶借使者¶
　　　勿論¶
　條例¶
<pb:KR2m0055_WYG_054-28b>¶
　　一凡軍士下班之日其本管官員擅撥與人做工¶
　　　等項役使照私役軍人本律發落¶
<pb:KR2m0055_WYG_054-29a>¶
　公侯私役官軍¶
　　凡公侯非奉特㫖不得私自呼唤官軍前去役使¶
　　　違者初犯再犯免罪三犯奏請區處其官軍聽¶
　　　從及不出征時輒於公侯之家門首伺立者官¶
　　　各杖一百罷職發邊遠充軍軍人同罪(伯爵有/犯亦准)¶
　　　(此律/奏請)¶
<pb:KR2m0055_WYG_054-30a>¶
　從征守禦官軍逃¶
　　凡官軍(已承/調遣)從軍征討私逃還家及逃往他所者¶
　　　初犯杖一百仍發出征再犯者絞(監/候)知(在逃/之)情¶
　　　窩藏者(不問初/犯再犯)杖一百充軍(原籍及/他所之)里長知而¶
　　　不首者杖一百若(征討/事畢)軍還(官軍不/同振旅)而先歸者¶
　　　減(在/逃)五等因而在逃者杖八十若在京軍人逃¶
　　　者初犯杖九十各處守禦城池軍人逃者初犯¶
　　　杖八十俱發充伍再犯(不問/京外)並杖一百俱發邊¶
<pb:KR2m0055_WYG_054-30b>¶
　　　逺充軍三犯者絞(監/候)知(在逃/之)情窩藏者與犯人¶
　　　同罪罪止杖一百充(附/近)軍(不在邊遠/處絞之限)里長知而¶
　　　不首者各減(窩/藏)二等(從杖罪減科罪止杖八/十其從征軍與守禦軍)本¶
　　　管頭目知情故縱者各(隨所犯/次數)與同罪罪止杖¶
　　　一百罷職附近充軍其(征/守)在逃官軍(自逃日/為始)一¶
　　　百日内能自出官首告者(不問初/犯再犯)免罪若在限¶
　　　外自首者減罪二等但於隨處官司首告者皆¶
　　　得准理(准免罪及/減罪二等)○若各營軍人(不著/本伍)轉投别¶
<pb:KR2m0055_WYG_054-31a>¶
　　　營當軍者同逃軍論(或初犯再犯皆/依上文律科斷)¶
　條例¶
　　一隨征兵丁自軍前逃囘者擬斬立決其跟隨之¶
　　　奴僕雇工有偷盜馬匹軍器及衣服銀兩潛逃¶
　　　者亦擬斬立決並令歩軍統領及沿途各督撫¶
　　　嚴行緝拿獲日即於本地方正法其不曽偷盜¶
　　　馬匹器械之奴僕逃囘者拿送墩門俟大兵凱¶
　　　旋之日訊問伊主情願領囘者鞭一百刺字取¶
<pb:KR2m0055_WYG_054-31b>¶
　　　具保結給領不願領囘者發黑龍江等處給披¶
　　　甲之人為奴不曾偷盜馬匹器械之雇工逃囘¶
　　　者如所雇係旗下家奴枷號三個月鞭一百刺¶
　　　字交還本主如所雇係民人刺字解囘原籍杖¶
　　　一百徒三年仍向各犯家屬及中保人等追出¶
　　　原雇價値給還原主¶
　　一廣東省盜賊投撫分發入伍壯丁初犯脱逃如¶
　　　原犯之罪在軍流以上俱面刺逃丁字様僉妻¶
<pb:KR2m0055_WYG_054-32a>¶
　　　酌發雲貴川廣極邊地方足四千里交地方官¶
　　　嚴行管束若在徒杖以下者照流犯在配脱逃¶
　　　例枷號兩個月責四十板加徒三年其隣族保¶
　　　甲知情容隱者照犯人原犯罪減一等治罪¶
　　一各處守禦兵丁有拐帶餉米馬匹脱逃者計贓¶
　　　照常人盜官物律加一等治罪如拐帶同營餉¶
　　　銀計贓照竊盜加一等治罪所拐帶餉米等項¶
　　　仍向該犯家屬名下照數追賠知情容留之人¶
<pb:KR2m0055_WYG_054-32b>¶
　　　同罪¶
　　一旗丁不拘重運囘空如有無故潛逃棄船中途¶
　　　不顧者照守禦官軍在逃律治罪仍於面上刺¶
　　　逃丁二字¶
　　一凡駐防兵丁逃走除照例報部外該駐防處開¶
　　　明逃人年貌知照該犯本旗及沿途有滿洲兵¶
　　　丁處所并附近省分一體嚴拿其窩家人等及¶
　　　失察各官均照例究治¶
<pb:KR2m0055_WYG_054-33a>¶
　　一京外在伍兵丁脱逃俱杖一百枷號一個月示¶
　　　衆永逺不准入伍¶
　　一派往伊犁等處換防種地之滿漢各項兵丁初¶
　　　次犯逃自行投囘者枷號三個月滿日鞭責交¶
　　　該管官嚴行管束如被拿獲用重枷枷號五個¶
　　　月痛加責懲折磨差使若逃走二次及在原派¶
　　　處所曽經犯逃移駐伊犂之後復行逃走者自¶
　　　行投囘應俱用重枷枷號五個月痛加責懲折¶
<pb:KR2m0055_WYG_054-33b>¶
　　　磨差使如被拿獲者即行正法¶
<pb:KR2m0055_WYG_054-34a>¶
　優恤軍屬¶
　　凡陣亡病故官軍回鄉家屬(應/給)行糧脚力(經/過)有司¶
　　　不即應付者(以家屬到/日為始)遲一日笞二十毎三日¶
　　　加一等罪止笞五十¶
　條例¶
　　一凡八旗陣亡人等妻室内查有無子嗣或子嗣¶
　　　穉幼又無家人食糧者伊夫原係職官給原官¶
　　　一半俸禄米石如係兵丁給食一半錢糧米石¶
<pb:KR2m0055_WYG_054-34b>¶
　　　若陣亡之人並無妻室其父母别無子嗣又無¶
　　　錢糧可依頼為生者亦照此例行¶
<pb:KR2m0055_WYG_054-35a>¶
　夜禁¶
　　凡京城夜禁一更三㸃鐘聲已静(之/後)五更三㸃鐘¶
　　　聲未動(之/前)犯者笞三十二更三更四更犯者笞¶
　　　五十外郡城鎮各減一等其(京城外/郡因)公務急速¶
　　　(軍民之/家有)疾病生産死䘮不在禁限○其暮鐘未¶
　　　靜曉鐘已動巡夜人等故將行人拘留誣執犯¶
　　　夜者抵罪○若犯夜拒捕及打奪者杖一百因¶
　　　而毆(巡/夜)人至折傷以上者絞(監/候)死者斬(監候拒/捕者指)¶
<pb:KR2m0055_WYG_054-35b>¶
　　　(犯夜人打奪者旁人也若巡夜人誣執犯/夜因而拒捕互毆至死者以凡鬬毆論)¶
　條例¶
　　一凡八旂兵丁無故在城外夜宿者杖八十¶
　¶
　¶
　¶
　¶
大清律例卷十九¶
