# -*- mode: mandoku-view; -*-
#+TITLE: 大清律例
#+DATE: 2015-08-24 22:53:18.749031
#+PROPERTY: ID KR2m0055
#+PROPERTY: BASEEDITION WYG    
#+PROPERTY: JUAN [奏摺七]
<pb:KR2m0055_WYG_011-1a>¶
　　經筵講官太子太保東閣大學士兼禮部尚書兼¶
　　管户部尚書事務加六級律例館總裁官(臣/)徐本¶
　　等謹¶
　題恭承¶
勅㫖纂刻¶
大清律例今已成書謹奉¶
　表上¶
　進者伏以¶
<pb:KR2m0055_WYG_011-1b>¶
帝徳好生玉律重慈祥之義¶
皇心勅法丹書昭欽恤之仁¶
　布解澤於離明有倫有要¶
　寓春溫於秋肅是訓是行曲成不遺咸中有慶(臣/)等¶
　　誠惶誠恐稽首頓首上言竊惟上古之世修德而¶
　　後修刑三代以還敬官必先敬典自三章九章而¶
　　後更張潤色漸涉繁蕪溯五刑五用之初撻記侯¶
　　明宜歸畫一惟我¶
<pb:KR2m0055_WYG_011-2a>¶
　　朝之憲典經¶
列聖之精詳綱舉目張象魏懸而民知敬聽衡平鑑朗令¶
　　　甲布而吏罔深文欽惟¶
　皇帝陛下¶
　　道隆參贊¶
　　徳懋中和¶
　　瑞靄春田列井有囷倉之樂¶
　　明澄秋鏡圜扉多芝菌之祥臨以簡而御以寛痌瘝¶
<pb:KR2m0055_WYG_011-2b>¶
　　　念切罪惟輕而功惟重軫恤時殷迺於乾隆元年¶
　　　欽遵¶
世宗憲皇帝明訓於律例全書更加釐定化民成俗祗期¶
　　　執兩而用中載徳行仁將使囘心而向道¶
　特命(臣/)等悉心叅酌揆理準情縁情定法寛嚴胥協統¶
　　　歸¶
　睿鑒之精純疑似盡捐全賴¶
　宸衷之昭徹反復於三刺三宥千百國順帝則而不知¶
<pb:KR2m0055_WYG_011-3a>¶
　　簡孚於五罰五辭億萬年遵王路而無斁(臣/)等才¶
　　慚聽斷雖式敬之維殷志切平反幸簡編之甫竟¶
　　伏願¶
　泰符凝命¶
　乾徳體元¶
　修五禮以牖民率教者造之黨庠術序¶
　協三才而建極從欲者逮於侯甸要荒將見文成象¶
　　緯占貫索而長銷草臥桁楊畫衣冠而永治矣(臣/)¶
<pb:KR2m0055_WYG_011-3b>¶
　　等無任瞻¶
天仰¶
聖激切屏營之至謹奉¶
　表隨¶
　進以¶
聞¶
