# -*- mode: mandoku-view; -*-
#+TITLE: 大清律例
#+DATE: 2015-08-24 22:53:18.717902
#+PROPERTY: ID KR2m0055
#+PROPERTY: BASEEDITION WYG    
#+PROPERTY: JUAN [奏摺五]
<pb:KR2m0055_WYG_009-1a>¶
　　律例館總裁戸部尚書文華殿大學士(臣/)張玉書¶
　　等謹¶
　題為恭繕律文名例先呈¶
御覽仰祈¶
睿鑒裁定事竊惟帝王好生首重民命國家垂憲務定¶
　　刑書臣等奉¶
命重修律例自顧才識謭陋夙夜凜凜懼不勝任欽惟¶
　　我¶
<pb:KR2m0055_WYG_009-1b>¶
聖上至仁如天羣生率育凡有刑獄奏讞¶
聖心輒加矜憫時於無可寛釋之中曲求格外生全之¶
　　路每一嵗之内¶
特㫖免死寛減者甚多¶
湛恩汪濊洽於海隅歴稽前史實所罕覯(臣/)等敬體¶
皇上明慎用刑至意詳閱全律逐條辯晰以刑部見行¶
　　例分别載入律内有滿漢文義互相叅差者通加¶
　　改正或罪有本律而例係重複者即行刪除或名¶
<pb:KR2m0055_WYG_009-2a>¶
　　目事款舊有今無及舊無今有者酌量增刪或一¶
　　款應分兩條或數條同屬一類者悉與分併其今¶
　　雖不行而宜備叅考者仍照例附載以備引證别¶
　　部事例間有與律義相合者亦照刑部見行例採¶
　　入如律例内有應具題請¶
㫖者俟另題請¶
㫖至於律文仿自唐律辭簡義該誠恐講晰未明易致¶
　　訛舛(臣/)等彚集衆說於每篇正文後增用總註疏¶
<pb:KR2m0055_WYG_009-2b>¶
　　解律義期於明白曉暢使人易知今酌定名例四¶
　　十六條已㑹集九卿詹事科道面同勘閲謹錄滿¶
　　漢文各六本遵照前題先呈¶
御覽伏冀¶
皇上睿鑒裁定俾立一代之章程示萬世以法守候¶
命下後即將全律依式纂成次第繕寫恭¶
　進(臣/)等不勝悚慄之至謹¶
　題請¶
<pb:KR2m0055_WYG_009-3a>¶
㫖等因於康熙三十四年二月初九日題三十六年十¶
　　一月十二日奉¶
㫖新纂律書名例朕已覽閲奏聞後又有更改處發囘¶
　刑部將更改之處增入著九卿看閲具奏¶
