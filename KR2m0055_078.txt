# -*- mode: mandoku-view; -*-
#+TITLE: 大清律例
#+DATE: 2015-08-24 22:53:19.915495
#+PROPERTY: ID KR2m0055
#+PROPERTY: BASEEDITION WYG    
#+PROPERTY: JUAN 卷三十一
<pb:KR2m0055_WYG_078-1a>¶
欽定四庫全書¶
大清律例卷三十一¶
　刑律¶
　　受贓¶
　官吏受財¶
　　凡官吏(因枉法不/枉法事)受財者計贓科斷無祿人各減¶
　　　一等官追奪除名吏罷役(贓止/一兩)俱不敘用○説¶
　　　事過錢者有禄人減受錢人一等無禄人減二¶
<pb:KR2m0055_WYG_078-1b>¶
　　　等(如求索科歛嚇詐等贓及事/後受財過付者不用此律)罪止杖一百徒¶
　　　二年(照遷徙比流/減半科罪)有贓者(過錢而/又受錢)計贓從重論¶
　　　(若贓重/從本律)¶
　　有禄人(凡月俸一/石以上者)¶
　　　枉法贓各主者通算全科(謂受有事人財而曲/法處斷者受一人財)¶
　　　(固全科如受十人財一時事發通算作一處亦/全科其罪若犯二事以上一主先發已經論決)¶
　　　(其他後發雖輕/若等亦並論之)¶
　　　一兩以下杖七十¶
<pb:KR2m0055_WYG_078-2a>¶
　　　一兩至五兩杖八十¶
　　　一十兩杖九十¶
　　　一十五兩杖一百¶
　　　二十兩杖六十徒一年¶
　　　二十五兩杖七十徒一年半¶
　　　三十兩杖八十徒二年¶
　　　三十五兩杖九十徒二年半¶
　　　四十兩杖一百徒三年¶
<pb:KR2m0055_WYG_078-2b>¶
　　　四十五兩杖一百流二千里¶
　　　五十兩杖一百流二千五百里¶
　　　五十五兩杖一百流三千里¶
　　　八十兩(實/)絞(監/候)¶
　　　不枉法贓各主者通算折半科罪(雖受有事人/財判斷不為)¶
　　　(曲法者如受十人財一時事發通算作一處折/半科罪一主者亦折半科罪准折半者皆依此)¶
　　　一兩以下杖六十¶
　　　一兩之上至一十兩杖七十¶
<pb:KR2m0055_WYG_078-3a>¶
　　　二十兩杖八十¶
　　　三十兩杖九十¶
　　　四十兩杖一百¶
　　　五十兩杖六十徒一年¶
　　　六十兩杖七十徒一年半¶
　　　七十兩杖八十徒二年¶
　　　八十兩杖九十徒二年半¶
　　　九十兩杖一百徒三年¶
<pb:KR2m0055_WYG_078-3b>¶
　　　一百兩杖一百流二千里¶
　　　一百一十兩杖一百流二千五百里¶
　　　一百二十兩杖一百流三千里¶
　　　一百二十兩以上(實/)絞(監/候)¶
　　無禄人(凡月俸不/及一石者)¶
　　　枉法(扶同聴行及/故縱之類)一百二十兩絞(監/候)¶
　　　不枉法一百二十兩以上罪止杖一百流三千¶
　　　里¶
<pb:KR2m0055_WYG_078-4a>¶
　條例¶
　　一各部院衙門書辦有輒敢指稱部費招摇撞騙¶
　　　干犯¶
　國憲非尋常犯贓可比者發覺審實即行處斬為從¶
　　　知情朋分銀兩之人照例發徃雲貴兩廣烟瘴¶
　　　少輕地方嚴行管束¶
　　一凡在官人役取受有事人財律無正條者果於¶
　　　法有枉縱俱以枉法計贓科罪若屍親隣証等¶
<pb:KR2m0055_WYG_078-4b>¶
　　　項不係在官人役取受有事人財各依本等律¶
　　　條科斷不在枉法之律¶
　　一貪贓官役罪至死而免死減等發落及罪不至¶
　　　死擬流者並發川陜邉省令該督撫按其原罪¶
　　　定地逺近安插為民¶
　　一凡衙門蠧役恐嚇索詐十兩以上者發近邉充¶
　　　軍至一百二十兩者照枉法擬絞其或索詐貧¶
　　　民致令賣男鬻女者十兩以下亦照例充發為¶
<pb:KR2m0055_WYG_078-5a>¶
　　　從分贓者不計贓並杖一百徒三年如有嚇詐¶
　　　致斃人命不論贓數多寡擬絞監候¶
　　一縣總理書如犯贓入巳者照衙役犯贓擬罪不¶
　　　准折贖保人歇家串通衙門行賄者照不係在¶
　　　官人役取受有事人財科斷¶
　　一凡正身衙役違禁私帶白役者並杖一百革役¶
　　　如白役犯贓照衙役犯贓例治罪正身衙役知¶
　　　情同行者與同罪不知情不同行者不坐¶
<pb:KR2m0055_WYG_078-5b>¶
　　一司道府州縣等官不時察訪衙蠧申報該督撫¶
　　　究擬若該管官員不行察報經督撫上司訪拿¶
　　　或别經發覺者照徇庇例交該部議處如督撫¶
　　　不行訪叅者亦交該部議處其訪拿衙蠧並贓¶
　　　私數目仍應年底造册題報¶
　　一直省書役年滿缺出遵例召募有暗行頂冒買¶
　　　索取租銀者缺主照枉法受財律計贓定擬至¶
　　　八十兩者絞頂缺之人照以財行求律至五百¶
<pb:KR2m0055_WYG_078-6a>¶
　　　兩者杖一百徒三年出結人等依不應重杖八¶
　　　十該管官員交部議處倘該督撫陽奉隂違亦¶
　　　照例議處其年滿考職時務令填寫並無假姓¶
　　　冒籍字様方准收考若有冒籍冒名等弊事發¶
　　　者革去職銜杖一百不能稽查之該管等官俱¶
　　　交部議處至各衙門一切案件若假手書吏以¶
　　　致定稿時髙下其手駁詰不已有贓者照枉法¶
　　　受財律科斷無贓者依不應重律杖八十革役¶
<pb:KR2m0055_WYG_078-6b>¶
　　　該管官員照例議處如該督撫不行題叅亦交¶
　　　部議處¶
　　一凡各衙門書吏如有舞文作弊者係知法犯法¶
　　　應照平人加一等治罪¶
　　一凡上司經過屬員呈送下程及供應夫馬車輛¶
　　　一切漏規俱行革除如屬員仍有供應上司仍¶
　　　有勒索者俱革職提問若督撫不行題叅照例¶
　　　議處其上司随役家人私自索取本官不知情¶
<pb:KR2m0055_WYG_078-7a>¶
　　　者照例議處如知情故縱罪坐本官照求索所¶
　　　部財物律治罪其随役家人照在官求索無禄¶
　　　人減一等律治罪并許被索之屬員據實詳掲¶
　　　若屬員因需索濫行供應及上司因不迎送供¶
　　　應别尋他事中傷屬員者將屬員及各上司照¶
　　　例分别議處¶
　　一書吏舞文作弊其知情不首之經承貼寫俱照¶
　　　本犯罪減一等發落如有將書吏情弊查出舉¶
<pb:KR2m0055_WYG_078-7b>¶
　　　首三次者係書吏不論己未期滿准其考職即¶
　　　用如係貼寫准其與期滿之書吏一體考職倘¶
　　　有不肖之徒希圖考職及懐挾私讐妄行出首¶
　　　者照誣告律從重治罪¶
　　一督撫司道各上司差役擾害鄉民許州縣查拿¶
　　　并被害人呈告將該役照例治罪¶
　　一除審無入巳坐贓致罪者果能於限内全完仍¶
　　　照那移虧空錢糧之犯准其減免外若官吏因¶
<pb:KR2m0055_WYG_078-8a>¶
　　　事受財貪婪入已審眀不枉法及律載准枉法¶
　　　不枉法論等贓果於一年限内全完死罪照原¶
　　　擬減一等改流軍流以下各減一等發落倘限¶
　　　内不完死罪仍照原擬監追流罪以下即行發¶
　　　落其應追贓物照例勒追完結¶
　　一官員婪贓審係枉法入巳者雖於限内全完不¶
　　　准減等其不枉法贓及准枉法論並坐贓致罪¶
　　　等項仍照定例辦理¶
<pb:KR2m0055_WYG_078-9a>¶
　坐贓致罪¶
　　凡官吏人等非因(枉法不/枉法之)事而受(人/之)財坐贓致罪¶
　　　各主者通算折半科罪與者減五等(謂如被人/盜財或毆)¶
　　　(傷若賠償及醫藥之外因而受財之類各主者/並通算折半科罪為兩相和同取與故出錢人)¶
　　　(減受錢人罪五等人如擅科歛財物或多收少/徵如收錢糧税糧斛面及檢踏災傷田糧與私)¶
　　　(造斛斗秤尺各律所載雖不入巳或造作虚費/人工物料之類凡罪由此贓者皆名為坐贓致)¶
　　　(罪出官吏坐贓若不入巳者擬還職/役  錢人有規避事重者從重論)¶
　　　一兩以下笞二十¶
<pb:KR2m0055_WYG_078-9b>¶
　　　一兩之上至十兩笞三十¶
　　　二十兩笞四十¶
　　　三十兩笞五十¶
　　　四十兩杖六十¶
　　　五十兩杖七十¶
　　　六十兩杖八十¶
　　　七十兩杖九十¶
　　　八十兩杖一百¶
<pb:KR2m0055_WYG_078-10a>¶
　　　一百兩杖六十徒一年¶
　　　二百兩杖七十徒一年半¶
　　　三百兩杖八十徒二年¶
　　　四百兩杖九十徒二年半¶
　　　五百兩罪止杖一百徒三年(以坐贓非實贓故/至五百兩罪止徒)¶
　　　(三/年)¶
<pb:KR2m0055_WYG_078-11a>¶
　事後受財(原在事後故/别於受財律)¶
　　凡(官/吏)有(承行/之)事先不許財事過之後而受財事若¶
　　　枉斷者准枉法論事不枉斷者准不枉法論(無/祿)¶
　　　(人各減有祿人一等風憲官吏仍加二等若所誥/枉重者仍從重論官吏俱照例為民但不追奪)¶
　　　(勅律不言出錢過錢之/人罪問不應從重可也)¶
<pb:KR2m0055_WYG_078-12a>¶
　官吏聴許財物(原未接受故别/於事後受財律)¶
　　凡官吏聴許財物雖未接受事若枉者准枉法論¶
　　　事不枉者准不枉法論各減(受/財)一等所枉重者¶
　　　各從重論(必自有其顯跡有數目者方坐○凡/律稱准者至死減一等雖滿數亦罪)¶
　　　(止杖一百流三千里此條既稱准枉法論又稱/減一等假如聴許准枉法贓滿數至死減一等)¶
　　　(杖一百流三千里乂減一等杖一百徒三年方/合律此正所謂犯罪得累減也○此眀言官史)¶
　　　(則其餘雖在官/之人不用此律)¶
　條例¶
<pb:KR2m0055_WYG_078-12b>¶
　　一聴許財物若甫經口許贓無確據不得槩行議¶
　　　追如所許財物封貯他處或寫立議單文劵或¶
　　　交與説事之人應向許財之人追取入官若本¶
　　　犯有應得之罪仍照律科斷如所犯本輕或本¶
　　　無罪但許財營求者止問不應重律其許過若¶
　　　干實交若干者應分别已受未受數目計贓並所犯¶
　　　情罪從重科斷已交之贓在受財人名下著追¶
　　　未交之財仍向許財人名下著追¶
<pb:KR2m0055_WYG_078-13a>¶
　有事以財請求¶
　　凡諸人有事以財行求(官吏/欲)得枉法者計所與財¶
　　　坐贓論若有避難就易所枉(法之/罪)重(於與/財)者¶
　　　從重論(其贓/入官)其官吏刁蹬用强生事逼抑取受¶
　　　者出錢人不坐(避難就易謂避難當之重罪就/易受之輕罪也若他律避難則)¶
　　　(指難解錢糧難/捕盜賊皆是)¶
　條例¶
　　一凡有以財行求及説事過錢者審實皆計所與¶
<pb:KR2m0055_WYG_078-13b>¶
　　　之贓與受財人同科仍分有祿無祿有祿人概¶
　　　不減等無祿人各減一等其行求説事過錢之¶
　　　人如有首從者為首照例科斷為從有祿之人¶
　　　聴減一等無祿人聴減二等如抑勒許索取財¶
　　　者與財人及説事過錢人俱不坐至於别行餽¶
　　　送不係行求仍照律擬罪¶
<pb:KR2m0055_WYG_078-14a>¶
　在官求索借貸人財物¶
　　凡監臨官吏挾勢及豪强之人求索借貸所部内¶
　　　財物並計(索借/之)贓准不枉法論强者准枉法論¶
　　　財物給主(無祿人各減/有祿人一等)○若將自己財物散與¶
　　　部民及低價買物多取價利者並計餘利准不¶
　　　枉法論强者准枉法論物貨價錢並入官給主¶
　　　(賣物則物入官而原得價錢給主買物則物給/主而所用之價入官○此下四條盖指監臨官)¶
　　　(吏而豪强/亦包其中)○若於所部内買物不即支價及借¶
<pb:KR2m0055_WYG_078-14b>¶
　　　衣服器玩之屬各經一月不還者並坐贓論(仍/追)¶
　　　(物還/主)○若私借用所部内馬牛駝驘驢及車船¶
　　　碾磨店舍之類各驗日計雇賃錢亦坐贓論追¶
　　　錢給主(計其犯時雇工賃直/雖多不得過其本價)○若接受所部内¶
　　　餽送土宜禮物受者笞四十與者減一等若因¶
　　　事(在/官)而受者計贓以不枉法論其經過去處供¶
　　　餽飲食及親故餽送者不在此限○其出使人¶
　　　於所差去處求索借貸賣買多取價利及受餽¶
<pb:KR2m0055_WYG_078-15a>¶
　　　送者並與監臨官吏罪同○若去官而受舊部¶
　　　内財物及求索借貸之屬各減在官時三等¶
　條例¶
　　一凡外任旗員該旗都統叅領等官有於出結時¶
　　　勒索重賄及得缺後要挾求助或該旗本管官¶
　　　王貝勒及門上人等有勒取求索等弊許本官據¶
　　　實密詳督撫轉奏倘督撫贍顧容隠許本官直¶
　　　掲都察院轉為密奏倘不為奏¶
<pb:KR2m0055_WYG_078-15b>¶
聞許各御史據掲密奏¶
　　一文武各官索取土官外國猺獞財物犯該徒三¶
　　　年以上者俱發近邉充軍¶
　　一雲貴兩廣四川湖廣等處流官擅自科歛土官¶
　　　財物僉取兵夫徴價入已强將貨物發賣多取¶
　　　價利贓至該徒三年以上者俱發近邉充軍若¶
　　　買賣不曽用强及贓數未至滿徒者按律計贓¶
　　　治罪其科歛財物眀白公用僉取兵夫不曽徴¶
<pb:KR2m0055_WYG_078-16a>¶
　　　價者照常發落¶
　　一苖蠻黎獞等僻處外地之人并改土歸流地方¶
　　　如該管官員有差遣兵役騷擾逼勒科𣲖供應¶
　　　等弊因而激動番蠻者照引惹邉釁例從重治¶
　　　罪¶
　　一凡出差巡察之員所到州縣地方如有收受門¶
　　　包與者照鑽營請託例治罪受者照婪贓納賄¶
　　　例治罪該督撫不行查察交部議處¶
<pb:KR2m0055_WYG_078-16b>¶
　　一各上司如有勒薦幕賔長随者許屬員掲報將¶
　　　勒薦之上司照例革職其幕賔長随鑽營上司¶
　　　引薦在各衙門舞弊詐財者計贓以枉法論幕¶
　　　賔照衙門書吏加等治罪例治罪長随照衙門¶
　　　蠧役恐嚇索詐十兩以上例治罪如鑽營引薦¶
　　　别無情弊但盤踞屬員衙門者幕賔照書役年¶
　　　滿不退例杖一百徒三年長隨枷號一個月杖一¶
　　　百各遞回原籍分别發落其屬員徇隠不行掲¶
<pb:KR2m0055_WYG_078-17a>¶
　　　報者照例革職若屬員營求上司因所薦幕賔¶
　　　長随有勾通行賄等弊照例分别議處治罪¶
　　一長随求索嚇詐得財舞弊者照蠧役詐贓例治¶
　　　罪並照竊盜例初犯以贓犯二字刺臂再犯刺¶
　　　而其有索詐禁贓托故先期預遁及本官被叅¶
　　　後聞風逺颺者拿獲之日照到官後脱逃例各¶
　　　加二等治罪仍追原贓其各衙門現任大小官¶
　　　員如有收用刺字長随者交部議處¶
<pb:KR2m0055_WYG_078-18a>¶
　家人求索¶
　　凡監臨官吏家人(兄弟子姪/奴僕皆是)於所部内取受(所/)求¶
　　　索借貸財物(依不/枉法)及役使部民若買賣多取價¶
　　　利之類各減本官(吏/)罪三等(分有禄無禄須確/係求索借貸之項)¶
　　　(方可依律減等若因事受財仍/照官吏受財律定罪不准減等)若本官(吏/)知情¶
　　　與同罪不知者不坐¶
　條例¶
　　一執事大臣不行約束家人致令私向所管人等¶
<pb:KR2m0055_WYG_078-18b>¶
　　　徃來交結借貸者一經發覺將伊主一併治罪¶
<pb:KR2m0055_WYG_078-19a>¶
　風憲官吏犯贓¶
　　凡風憲官吏受財及於所按治去處求索借貸人¶
　　　財物若因買賣多取價利及受餽送之類各加¶
　　　其餘官吏(受財以/下各欵)罪二等(加罪不得加至於死/如枉法贓須至八十)¶
　　　(兩方坐絞不枉法贓須至一百二十兩之上方/坐絞○風憲吏無禄者亦就無禄枉法不枉法)¶
　　　(本律斷○其家人如確係求索借貸得減本官/所加之罪二等若因事受財不准減等本官知)¶
　　　(情與同罪不/知者不坐)¶
<pb:KR2m0055_WYG_078-20a>¶
　因公科歛¶
　　凡有司官吏人等非奉上司眀文因公擅自科歛¶
　　　所屬財物及管軍官吏科歛軍人錢糧賞賜者¶
　　　(雖不/入已)杖六十贓重者坐贓論入已者並計贓以¶
　　　枉法論(無禄人減有禄人之罪一/等至一百二十兩絞監候)○其非因公¶
　　　務科歛人財物入已者計贓以不枉法論(無禄/人罪)¶
　　　(止杖一百/流三千里)若餽送人者雖不入已罪亦如之¶
　條例¶
<pb:KR2m0055_WYG_078-20b>¶
　　一凡京城及外省衙門不許罰取紙劄筆墨銀硃¶
　　　器皿錢榖銀兩等項違者計贓論罪若有指稱¶
　　　修理不分有無罪犯用强科罰米榖至五十石¶
　　　銀至二十兩以上縜帛貴細之物直銀二十兩¶
　　　以上者事發交部照例議處¶
　　一江南江西湖廣地方及黄運兩河遇有公事該¶
　　　督撫查實題請¶
定奪不許輒𣲖商捐倘地方官有私行勒𣲖者即行題¶
<pb:KR2m0055_WYG_078-21a>¶
　　　叅治罪該督撫失於覺察一併交部議處¶
<pb:KR2m0055_WYG_078-22a>¶
　尅留盜贓¶
　　凡巡捕官已獲盜賊尅留贓物不解官者笞四十¶
　　　入已者計贓以不枉法論仍將其(所尅/之)贓併解¶
　　　(贓/通)論盜罪若軍人弓兵有犯者計贓雖多罪止¶
　　　杖八十(仍併贓以/論盜罪)¶
　條例¶
　　一胥捕侵剥盜贓者計贓照不枉法律從重科斷¶
<pb:KR2m0055_WYG_078-23a>¶
　私受公侯財物¶
　　凡内外武官不得於私下或眀白接受公侯伯所¶
　　　與金銀段疋衣服糧米錢物若受者杖一百罷¶
　　　職發邉逺充軍再犯處死公侯與者初犯再犯¶
　　　免罪三犯奏請區處若奉命征討與者受者不¶
　　　不此限(或絞或斬律無眀文但初犯充軍即流/罪也再犯加至監侯絞以其子係公侯)¶
　　　(伯應請/自上裁)¶
　¶
<pb:KR2m0055_WYG_078-23b>¶
　¶
　¶
　¶
　¶
　¶
　¶
　¶
大清律例卷三十一¶
