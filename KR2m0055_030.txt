# -*- mode: mandoku-view; -*-
#+TITLE: 大清律例
#+DATE: 2015-08-24 22:53:19.046561
#+PROPERTY: ID KR2m0055
#+PROPERTY: BASEEDITION WYG    
#+PROPERTY: JUAN 卷七
<pb:KR2m0055_WYG_030-1a>¶
欽定四庫全書¶
大清律例卷七¶
　吏律¶
　　公式¶
　講讀律令¶
　　凡國家律令參酌事情輕重定立罪名頒行天下¶
　　　永為遵守百司官吏務要熟讀講明律意剖決¶
　　　事務每遇年終在内在外各從上司官考校若¶
<pb:KR2m0055_WYG_030-1b>¶
　　　有不能講解不曉律意者官罰俸一月吏笞四¶
　　　十○其百工技藝諸色人等有能熟讀講解通¶
　　　曉律意者若犯過失及因人連累致罪不問輕¶
　　　重並免一次其事干謀反叛逆不用此律○若¶
　　　官吏人等挾詐欺公妄生異議擅為更改變亂¶
　　　成法(即律/令)者斬(監/候)¶
<pb:KR2m0055_WYG_030-2a>¶
　制書有違(天子之言曰制書則載其言者如詔赦/諭勅之類若奏准施行者不在此内)¶
　　凡奉制書有所施行而(故/)違(不/行)者杖一百違皇太¶
　　　子令㫖者同罪失錯㫖意者各減三等○其稽¶
　　　緩制書及皇太子令㫖者一日笞五十每一日¶
　　　加一等罪止杖一百¶
<pb:KR2m0055_WYG_030-3a>¶
　棄毁制書印信¶
　　凡(故/意)棄毁制書及各衙門印信者斬(監/候)若棄毁官¶
　　　文書者杖一百有所規避者從重論事干軍機¶
　　　錢糧者絞(監候○事干軍機恐致失誤故雖無/錢糧亦絞若侵欺錢糧棄毁欲圖規)¶
　　　(避以致臨敵告/乏故罪亦同科)當該官吏知而不舉與犯人同¶
　　　罪(至死減/一等)不知者不坐誤毁者各減三等其因¶
　　　水火盗賊毁失有顯跡者不坐○若遺失制書¶
　　　聖㫖印信者杖九十徒二年半若官文書杖七¶
<pb:KR2m0055_WYG_030-3b>¶
　　　十事干軍機錢糧者杖九十徒二年半俱停俸¶
　　　責尋三十日得見者免罪(限外不獲/依上科罪)○若主守¶
　　　官物遺失簿書以致錢糧數目錯亂者杖八十¶
　　　(亦住俸/責尋)限内得見者亦免罪○其各衙門吏典¶
　　　役滿替代者明立案驗將原管文卷交付接管¶
　　　之人違(而不立/案交付)者杖(舊/吏)八十首領官吏不候(吏/典)¶
　　　交割扶同給照(起送/離役)者罪亦如之¶
　條例¶
<pb:KR2m0055_WYG_030-4a>¶
　　一凡直省州縣交代時將任内自行審理戸婚田¶
　　　土錢債等項案件粘連卷宗鈐蓋印信造入交¶
　　　盤冊内仍彚錄印簿摘取事由照依年月編號¶
　　　登記註明經承姓名隨同卷宗交代並將歴任¶
　　　遞交之案一并檢齊加具並無藏匿抽改甘結¶
　　　交代接任之員報明上司查核倘有不肖胥吏¶
　　　不行查明交代照不將文卷交代接管之人律¶
　　　杖八十其有乘機隐匿添改作弊等情照盗取¶
<pb:KR2m0055_WYG_030-4b>¶
　　　卷案改易例治罪受財者以枉法從重論將失¶
　　　察之該管官照例議處¶
　　一緣事降調及病故之員凡有從前未繳¶
硃批奏摺令本身及家屬呈明本省督撫本旂都統代¶
　　　繳倘有隐匿收存者一經發覺交部議處¶
　　一大小衙門將奉行條例彚齊造冊於新舊交盤¶
　　　之時一體交盤如有遺漏將典吏照遺失官文¶
　　　書律治罪該管官交部議處¶
<pb:KR2m0055_WYG_030-5a>¶
　　一凡將¶
誥命舊軸售賣及轉賣者照違¶
制律治罪¶
　　一各省臬司交代無論正署離任時將一應卷宗¶
　　　及自理詞訟無論已結未結俱造冊鈐印封固¶
　　　一體移交其接任臬司將交代清楚情由自行¶
　　　陳奏一面具結詳明督撫報部並将在班書吏¶
　　　加𦂳防閑不許藉端出署如有遲延朦混即行¶
<pb:KR2m0055_WYG_030-5b>¶
　　　嚴究如因離任事故不及親辦者責成首領官¶
　　　闗防造冊封卷呈辦其道府㕔員一切卷宗各¶
　　　照州縣鈐印造冊交代例報明上司存案¶
<pb:KR2m0055_WYG_030-6a>¶
　上書奏事犯諱¶
　　凡上書若奏事誤犯御名及廟諱者杖八十餘文¶
　　　書誤犯者笞四十若為名字觸犯者(誤非一時/且為人喚)¶
　　　杖一百其所犯御名及廟諱聲音相似字様各¶
　　　别及有二字止犯一字者皆不坐罪○若上書¶
　　　及奏事錯誤當言原免而言不免(相反/之甚)當言千¶
　　　石而言十石(相懸/之甚)之類有害於事者杖六十申¶
　　　六部錯誤有害於事者笞四十其餘衙門文書¶
<pb:KR2m0055_WYG_030-6b>¶
　　　錯誤者笞二十若所申雖有錯誤而文案可行¶
　　　不害於事者勿論¶
<pb:KR2m0055_WYG_030-7a>¶
　事應奏不奏¶
　　凡應議之人有犯應請旨而不請㫖及應論功上¶
　　　議而不上議(即便拏問/發落者)當該官吏(照雜/犯律)處絞○¶
　　　若文武職官有犯應奏請而不奏請者杖一百¶
　　　有所規避(如懐挾故勘出/入人罪之類)從重論○若軍務錢¶
　　　糧選法制度刑名死罪災異及事應奏而不奏¶
　　　者杖八十應申上而不申上者笞四十○若(應/議)¶
　　　(之人及文武官犯/罪並軍務等事)已奏已申不待囘報而輒施¶
<pb:KR2m0055_WYG_030-7b>¶
　　　行者並同不奏不申之罪(至死減/一等)○其(各衙/門)合¶
　　　奏公事須要依律定擬(罪/名)具寫奏本其奏事及¶
　　　當該官吏僉書姓名(現今奏本/吏不僉名)明白奏聞若(官/吏)¶
　　　有規避(將所/奏内)増減緊關情節朦朧奏准(未行者/以奏事)¶
　　　(不實/論)施行以後因事發露雖經年逺鞠問明白¶
　　　斬(監候非軍務錢/糧酌情減等)○若於親臨上司官處禀議¶
　　　公事必先隨事詳陳可否定擬禀説若准擬者¶
　　　(方/行)上司置立印署文簿附寫(所議/之事)畧節緣由令¶
<pb:KR2m0055_WYG_030-8a>¶
　　　首領官吏書名畫字以慿稽考若將不合行事¶
　　　務(不曽禀/上司)妄作禀准及窺伺(上/司)公務冗併乘時¶
　　　朦朧禀説(致官不及/詳察誤准)施行者依詐傳各衙門官¶
　　　員言語律科罪有所規避者從重論(詐傳官員/言語本罪)¶
　　　(詳見詐/偽律)¶
　條例¶
　　一凡州縣官將小民疾若之情不行詳報上司使¶
　　　民無可控愬者革職永不叙用若已經詳報而¶
<pb:KR2m0055_WYG_030-8b>¶
　　　上司不接准題達者革職¶
　　一各省學臣發審事件一面發提調官訊問一而¶
　　　咨明督撫稽查提調等官仍具文通報除例應¶
　　　枷責完結者聽提調官隨時發落報明學臣督¶
　　　撫藩臬銷案外其枷責以上罪名俱照例擬議¶
　　　報明學臣詳解藩臬核轉由督撫分别批結咨¶
　　　題如提調等官奉到學臣批檄不行通報即罪¶
　　　無出入亦交部議處¶
<pb:KR2m0055_WYG_030-9a>¶
　出使不復命¶
　　凡奉制勅出使(使事/已完)不復命干預他事者(與使事/絶無關)¶
　　　(渉/)杖一百各衙門出使(題奉精徴批文及/劄付者使事已完)不復¶
　　　命干預他事者(所干/預係)常事杖七十軍情重事杖¶
　　　一百若(使事/未完)越理(理不/當為)犯分(分不/得為)侵人職掌行¶
　　　事者笞五十○若回還後三日不繳納聖㫖(制/勅)¶
　　　者杖六十每二日加一等罪止杖一百不繳納¶
　　　符騐者笞四十每三日加一等罪止杖八十○¶
<pb:KR2m0055_WYG_030-9b>¶
　　　若(或使事有乖或聖㫖/符驗有損失之類)有所規避(不復命/不繳納)者各¶
　　　從重論¶
<pb:KR2m0055_WYG_030-10a>¶
　官文書稽程¶
　　凡官文書稽程者一日吏典笞一十三日加一等¶
　　　罪止笞四十首領官各減一等(首領官吏典之/頭目凡言首領)¶
　　　(正官佐/貳不坐)○若各衙門(上/司)遇有所屬申禀公事隨¶
　　　即詳議可否明白定奪(批/示)回報若當該(上/司)官吏¶
　　　不與果決含糊行移(上/下)互相推調以致躭誤公¶
　　　事者(上司/官吏)杖八十其所屬(下/司)將可行事件不行¶
　　　區處(無/疑)而作疑申禀者(下司/官吏)罪亦如之¶
<pb:KR2m0055_WYG_030-10b>¶
　條例¶
　　一内外衙門公事小事五日程中事十日程大事¶
　　　二十日程並要限内完結若事干外郡官司關¶
　　　追會審或踏勘田土者不拘常限¶
　　一部院衙門一切應行事件俱於到司五日之内¶
　　　行文其有訛誤舛錯之處將專管値日之滿漢¶
　　　司官交部議處如遺漏未行或遲延日乆將滿¶
　　　漢司官交部分别議處¶
<pb:KR2m0055_WYG_030-11a>¶
　　一刑部應會三法司畫題事件將稿面鈐盖司印¶
　　　註明緣由付督催所彚齊轉交大値日司分用¶
　　　印文移送法司衙門畫題限十日内亦用印文¶
　　　送回如稿内有酌議改易之處限五日内即將¶
　　　應酌議改易之處用印文聲明緣由送回刑部¶
　　　查核定議刑部仍用印文將應否改易之處聲¶
　　　明再行會送法司衙門¶
　　一凡州縣官承審案件或正犯或緊要證佐染患¶
<pb:KR2m0055_WYG_030-11b>¶
　　　沉疴即將患病日期詳報俟該犯病愈之日起¶
　　　解其患病日期准於原限内扣除府州司道審¶
　　　轉之時或遇犯證患病亦准報明扣除若帶病¶
　　　起解以致中途病斃照解犯中途患病不行留¶
　　　養例交部議處若無故遲延揑報患病希圖扣¶
　　　限及上司徇隱並交部議處¶
　　一凡刑部衙門㝷常移咨外省案件如行查家産¶
　　　關提人犯俱以文到之日為始依限查覆於覆¶
<pb:KR2m0055_WYG_030-12a>¶
　　　文内將何日接到部咨有無逾限之處隨案聲¶
　　　明倘一時未得清晰必須輾轉咨查不能依限¶
　　　查覆者亦即聲請展限如逾限不完又不聲明¶
　　　緣由經部行催之後即行查叅將承辦之州縣¶
　　　及各該上司俱交部議處¶
　　一凡州縣承審命案詳請檢驗上司並未批駁者¶
　　　仍按限審解外其有屢次駁查後經批准遲延¶
　　　有因之案該督撫據實聲明報部准其另行扣¶
<pb:KR2m0055_WYG_030-12b>¶
　　　限如有揑餙照例嚴叅¶
　　一凡各部事件在本部題結者吏禮兵工等部及¶
　　　各衙門俱定限二十日戸刑二部定限三十日¶
　　　行查會稿係吏禮兵工及各衙門主稿者定限¶
　　　四十日戸刑二部定限五十日内所會各衙門¶
　　　各定限五日戸刑二部各定限十日逾限即行¶
　　　叅處¶
　　一凡各州縣承審案件案犯偶患輕病委員驗實¶
<pb:KR2m0055_WYG_030-13a>¶
　　　責令上緊醫痊隨愈隨解不准扣限其病勢果¶
　　　重驗報確實即將病起日期連結詳報務於一¶
　　　月内醫痊審解如仍不能報痊方准驗實展限¶
　　　統計前後總不得過三月限期倘承審官有揑¶
　　　報籍延者該督撫即行嚴叅同委驗官及扶同¶
　　　徇隱之上司一併照例分别議處¶
<pb:KR2m0055_WYG_030-14a>¶
　照刷文卷¶
　　凡照刷有司有印信衙門文卷(可完/不完)遲一宗二宗¶
　　　吏典笞一十三宗至五宗笞二十每五宗加一¶
　　　等罪止笞四十府州縣首領官及倉庫務場局¶
　　　所河泊等官(非吏典/之比)各減一等○失錯(漏使卬/信不僉)¶
　　　(姓名/之類)及漏報(卷宗本多而/不送照刷)一宗吏典笞二十二¶
　　　宗三宗笞三十每三宗加一等罪止笞五十府¶
　　　州縣首領官及倉庫務場局所河泊等官各減¶
<pb:KR2m0055_WYG_030-14b>¶
　　　一等其府州縣正官廵檢(非首領/官之比)一宗至五宗¶
　　　罰俸一月每五宗加一等罰止三月○若(文卷/刷出)¶
　　　錢糧埋没刑名違枉等事有所規避者各從重¶
　　　論¶
　條例¶
　　一各部院衙門每月將已結未結科抄事件造冊¶
　　　分送六科科抄並見理事件造冊分送各道勘¶
　　　對限期其各部註銷會稿事件即於註銷冊内¶
<pb:KR2m0055_WYG_030-15a>¶
　　　將㑹稿衙門定議日期逐一詳開移會科道查¶
　　　核倘有遲延違悞者察叅¶
　　一在京各衙門凡關錢糧刑名案件每年八月内¶
　　　彚造印册送京畿道刷卷有遲錯者察叅¶
<pb:KR2m0055_WYG_030-16a>¶
　磨勘卷宗¶
　　凡(照磨/所官)磨勘出各衙門未完文卷曾經布政司按¶
　　　察司照刷駁問遲錯經隔一季之後錢糧不行¶
　　　追徴足備者提調(掌/印)官吏以未足之數十分為¶
　　　率一分笞五十每一分加一等罪止杖一百刑¶
　　　名造作等事可完而不完應改正而不改正者¶
　　　(過一/季)笞四十(一季/後)每一月加一等罪止杖八十¶
　　　受財者計贓以枉法從重論○若有隱漏(已照/刷過)¶
<pb:KR2m0055_WYG_030-16b>¶
　　　(卷/宗)不報磨勘者一宗笞四十每一宗加一等罪¶
　　　止杖八十事干錢糧者一宗杖八十每一宗加¶
　　　一等罪止杖一百有所規避者從重論○若官¶
　　　吏(文書内或有稽遲未/行或有差錯未改)聞知事發(將弔/查)旋補文¶
　　　案(未完揑作已完未/改正揑作已改正)以避遲錯者錢糧計所増¶
　　　數以虚出通關論刑名等事以増減官文書論¶
　　　同僚若本管上司知而不舉及扶同(旋/補)作弊者¶
　　　同罪不知情及不同署文案者不坐¶
<pb:KR2m0055_WYG_030-17a>¶
　同僚代判署文案¶
　　凡應行(上/下)官文書而同僚官代判(判/日)署(書名/畫押)者杖¶
　　　八十若因遺失(同僚/經手)文案而代為(判署以/補卷宗)者加¶
　　　一等若(於内/事情)有增減出入罪重者從重論¶
　條例¶
　　一各部司員有偷安偏執故意推諉不行畫押者¶
　　　該堂官即指名題叅其實有患病事故告假者¶
　　　免其議處若堂官徇情枉法偪勒畫押該司員¶
<pb:KR2m0055_WYG_030-17b>¶
　　　密揭都察院將該堂官指名題叅如有挾嫌誣¶
　　　告情弊將該司員照例治罪¶
　　一刑部遇有三法司會勘案件即知會都察院大¶
　　　理寺堂官帶同屬員至刑部衙門秉公會審定¶
　　　案畫題倘餙詞推故竟無堂官到部者即將該¶
　　　院寺堂官交部議處¶
<pb:KR2m0055_WYG_030-18a>¶
　增減官文書¶
　　凡增減官文書(内情節/字様)者杖六十若有所規避(而/增)¶
　　　(減/者)杖罪以上(至徒/流)各加(規/避)本罪二等罪止杖一¶
　　　百流三千里未施行者(於加/罪上)各減一等規避死¶
　　　罪者依常律其當該官吏自有所避(之/罪)增減(原/定)¶
　　　文案者罪(與規/避)同若增減以避遲錯者笞四十¶
　　　○若行移文書誤將軍馬錢糧刑名重事緊關¶
　　　字様傳寫失錯而洗補改正者吏典笞三十首¶
<pb:KR2m0055_WYG_030-18b>¶
　　　領官失於對同減一等(若洗改/而有)干礙調撥軍馬¶
　　　及供給邊方軍需錢糧數目者首領官吏典皆¶
　　　杖八十若有規避故改補者以增減官文書論¶
　　　(各加本/罪二等)未施行者各(於規避/加罪土)減一等(若因改補/而官司渉)¶
　　　(疑有礙應付或至調撥軍/馬不敷供給錢糧不足)因而失誤軍機者無¶
　　　問故失並斬(監候以該吏為首若首領及/承發吏杖一百流三千里)若(非/軍)¶
　　　(馬錢糧刑名/等事文書而)無規避及常行字様偶然誤寫者¶
　　　皆勿論¶
<pb:KR2m0055_WYG_030-19a>¶
　封掌印信¶
　　凡内外各衙門印信長官收掌同僚佐貳官用紙¶
　　　於印面上封記俱各畫字若同僚佐貳官(公/)差¶
　　　(事/)故許首領官封印違者杖一百¶
<pb:KR2m0055_WYG_030-20a>¶
　漏使印信¶
　　凡各衙門行移出外文書漏使印信者當該吏典¶
　　　對同首領官並承發各杖六十○全不用印者¶
　　　各杖八十○(若漏印及全不/用印之公文)干礙調撥軍馬供¶
　　　給邊方軍需錢糧者各杖一百因(具漏使不用/所司疑慮不)¶
　　　(即調撥/供給)而失誤軍機者斬(監候亦以當該吏為/首經管首領官并承)¶
　　　(發止坐杖一百流三千里○若/倒用印信者照漏用律杖六十)¶
　條例¶
<pb:KR2m0055_WYG_030-20b>¶
　　一各部院稿案有應行添改之處俱用印鈐蓋如¶
　　　有踈忽照例叅處¶
　　一奏銷冊内錢糧總數遺漏印信及有洗補添註¶
　　　字様造冊之員交部議處繕書冊吏按律治罪¶
<pb:KR2m0055_WYG_030-21a>¶
　擅用調兵印信¶
　　凡統兵將軍及各處提督總兵官印信除調度軍¶
　　　馬辦集軍務行移公文用使外若擅出批帖假¶
　　　公營私(及為/憑)照(防/)送物貨(圖免/税)者首領官吏各¶
　　　杖一百罷職役不敘(罪其不/能稟阻)正官奏聞區處¶
　條例¶
　　一凡各省文武大小官員有以官印用於私書者¶
　　　照違¶
<pb:KR2m0055_WYG_030-21b>¶
制律治罪有所求為從重論¶
　¶
　¶
　¶
　¶
　¶
　¶
大清律例卷七¶
