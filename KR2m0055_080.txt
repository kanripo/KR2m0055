# -*- mode: mandoku-view; -*-
#+TITLE: 大清律例
#+DATE: 2015-08-24 22:53:19.949766
#+PROPERTY: ID KR2m0055
#+PROPERTY: BASEEDITION WYG    
#+PROPERTY: JUAN 卷三十二
<pb:KR2m0055_WYG_080-1a>¶
欽定四庫全書¶
大清律例卷三十二¶
　刑律¶
　　詐偽¶
　詐為制書(詐為以造作之人為首從/坐罪轉相謄寫之人非是)¶
　　凡詐為(原/無)制書及増減(原/有)者(已施行不/分首從)皆斬(監/候)未¶
　　　施行者(為/首)絞(監候為從/者減一等)傳寫失錯者(為/首)杖一百¶
　　　(為從者/減一等)○詐為六部都察院將軍督撫提鎮守¶
<pb:KR2m0055_WYG_080-1b>¶
　　　禦緊要隘口衙門文書套畫押字盜用印信及¶
　　　將空紙用印者(必盜用/印方坐)皆絞(監候不分首從未/施行者為首減一)¶
　　　(等為從又/減一等)○(詐/為)察院布政司按察司府州縣衙¶
　　　門(印信/文書)者(為/首)杖一百流三千里(詐/為)其餘衙門(印/信)¶
　　　(文/書)者(為/首)杖一百徒三年(為從者/減一等)未施行者各(分/首)¶
　　　(從/)減一等若有規避事重(於前/事)者從重論(如詐/為出)¶
　　　(脱人命以規避抵償/當從本律科斷之類)○其(詐為制書文書已施/行及制書文書所至)¶
　　　(之/處)當該官司知而聽行各與同罪(至死/減等)不知者¶
<pb:KR2m0055_WYG_080-2a>¶
　　　不坐○(一將印信空紙揑寫他人文書投遞官司/害人者依投匿名文書告言人罪者律)¶
　　　○(盜用欽給關防/與印信同有例)¶
　條例¶
　　一詐為六部等衙門文書依律問斷外若詐為察¶
　　　院布政司按察司府州縣及其餘衙門文書誆¶
　　　騙科歛財物者問發近邊充軍¶
　　一凡詐為各衙門文書盜用印信者不分有無押¶
　　　字依律坐罪若止套畫押字各就所犯事情輕¶
<pb:KR2m0055_WYG_080-2b>¶
　　　重查照本等律條科斷其詐為六部各司軍衞¶
　　　各所文書者俱與其餘衙門同科¶
　　一通政使司大理寺鹽運司部屬各管軍所仍照¶
　　　其餘衙門擬斷若情犯深重者聽臨時查照比¶
　　　依何衙門具由奏請¶
定奪¶
<pb:KR2m0055_WYG_080-3a>¶
　詐傳詔旨(詐傳以傳出之人為首從/坐罪轉相傳説之人非是)¶
　　凡詐傳詔㫖(自内/而出)者(為/首)斬(監候為從者杖一/百流三千里詐傳)皇后¶
　　　懿㫖皇太子令㫖者(為/首)絞(監候為從者杖/一百流三千里)○若¶
　　　詐傳一品二品衙門官言語於各(屬/)衙門分付¶
　　　公事(自/)有所規避者(為/首)杖一百徒三年三品四¶
　　　品衙門官言語(有所/規避)者(為/首)杖一百五品以下衙¶
　　　門官言語者杖八十為從者各減一等若得財¶
　　　(而詐傳無/礙於法)者計贓以不枉法因(得財/詐傳)而(變/)動事¶
<pb:KR2m0055_WYG_080-3b>¶
　　　(情/枉)曲法(度/)者以枉法各(以枉法不枉法贓罪與/詐傳規避本罪權之)¶
　　　從重論○其(詐傳詔㫖品官/言語所至之處)當該官司知而聽¶
　　　行各與同罪(至死減/一等)不知者不坐○若(内/外)各衙¶
　　　門追究錢糧鞫問刑名公事當該官吏將准合¶
　　　行(免追/免問)事理妄稱奉㫖追問者(是亦詐/傳之罪)斬(監/候)¶
<pb:KR2m0055_WYG_080-4a>¶
　對制上書詐不以實¶
　　凡對制(敷/陳)及奏事(有職業該行/而啟奏者與)上書(不係本職而/條陳時務者)¶
　　　詐(妄/)不以實者杖一百徒三年(其對奏/上書)非密(謂/非)¶
　　　(謀反大/逆等項)而妄言有密者加一等○若奉制推按¶
　　　問事(轉/)報上不以實者杖八十徒二年(若徇私/曲法而)¶
　　　(所報不/實之)事重(於杖八十/徒二年)者以出入人罪論¶
<pb:KR2m0055_WYG_080-5a>¶
　偽造印信時憲書等¶
　　凡偽造諸衙門印信及時憲書(起船/起馬)符驗茶鹽引¶
　　　者(為首/雕刻)斬(監候為從者減一等/杖一百流三千里)有能告捕者官¶
　　　給賞銀五十両偽造關防印記者(為/首)杖一百徒¶
　　　三年告捕者官給賞銀三十兩為從及知情行¶
　　　用者各減一等(各字承上/二項而言)若造而未成者(首/從)各¶
　　　又減一等其當該官司知而聽行與同罪不知¶
　　　者不坐○(印所重者文若有篆文雖非銅鑄亦/可以假詐行事故形質相肖而篆文)¶
<pb:KR2m0055_WYG_080-5b>¶
　　　(俱全者謂之偽造惟有其質而文不全者方謂/之造而未成至於全無形質而惟描之於紙者)¶
　　　(乃謂之/描摸也)¶
　條例¶
　　一凡有偽造諸衙門印信及¶
欽給關防事關軍機冐支錢糧假冐官職大干法紀者¶
　　　俱擬斬立决為從者擬絞監候若非關軍機錢¶
　　　糧假官等弊止圖誆騙財物為數多者俱照律¶
　　　擬斬監候為從者杖一百流三千里若誆騙財¶
<pb:KR2m0055_WYG_080-6a>¶
　　　物為數無多銀不及十兩錢不及十千者為首¶
　　　雕刻者杖一百流三千里為從及知情行用者¶
　　　各減一等其偽造關防印記誆騙財物為數多¶
　　　者將為首雕刻之人發雲貴兩廣烟瘴少輕地¶
　　　方若為數無多為首者仍照律徒三年為從及¶
　　　知情行用者各減一等其造而未成者又各減¶
　　　一等若描摸印信行使誆騙財物犯該徒罪以¶
　　　上者問發邉逺充軍其為數無多犯該徒罪以¶
<pb:KR2m0055_WYG_080-6b>¶
　　　下者各計贓以次遞減(四十兩杖一百徒三年/三十兩杖九十徒二年)¶
　　　(半二十兩杖八十徒二年一十兩杖七十徒一/年半一兩以下杖六十徒一年不得財者罪止)¶
　　　(杖一/百)¶
　　一凡盜用總督巡撫提學兵備屯田水利等官¶
欽給關防俱照各官本衙門印信擬罪若盜及棄毁偽¶
　　　造悉與印信同科¶
　　一起意偽造假印除自行雕刻者仍照律擬斬監¶
　　　候外其有他人代為雕刻審係同謀分贓者將¶
<pb:KR2m0055_WYG_080-7a>¶
　　　起意之人與雕刻之人並擬斬監候為從者減¶
　　　等擬流若僅受些微價值代為私雕並無同謀¶
　　　分贓情事者以起意之人為首雕刻之人為從¶
　　　其誆騙財物銀不及十兩錢不及十千罪應擬¶
　　　流者亦將雕刻之人審眀是否同謀分贓分别¶
　　　首從辦理¶
<pb:KR2m0055_WYG_080-8a>¶
　私鑄銅錢¶
　　凡私鑄銅錢者絞(監/候)匠人罪同為從及知情買使¶
　　　者各減一等告捕者官給賞銀五十兩里長知¶
　　　而不首者杖一百不知者不坐○若將時用銅¶
　　　錢剪錯薄小取銅以求利者杖一百○若(以銅鐵/水銀)¶
　　　偽造金銀者杖一百徒三年為從及知情買使¶
　　　者各減一等(金銀成色不足非/係假造不用此律)¶
　條例¶
<pb:KR2m0055_WYG_080-8b>¶
　　一方造私鑄器具尚未鑄錢被獲審實者將起意¶
　　　為首并同夥商謀之人均照偽造印信未成為¶
　　　首律杖一百流三千里凑錢入夥者照為從減¶
　　　一等律杖一百徒三年該地方官不實力訪拿¶
　　　别經發覺交部議處¶
　　一拿獲私鑄如本犯問擬斬絞其知情分利之同¶
　　　居父兄伯叔與弟減本犯罪一等杖一百流三¶
　　　千里如本犯問擬發遣亦減一等杖一百徒三¶
<pb:KR2m0055_WYG_080-9a>¶
　　　年雖經分利而實係並不知情者照本犯之罪¶
　　　減二等發落其父兄不能禁約者杖一百有能¶
　　　據實出首准予免罪本犯仍照律内得相容隱¶
　　　之親屬互相告言各聽如罪人本身自首法科¶
　　　斷¶
　　一凡將前代廢錢攙和私錢行使者不論錢數多¶
　　　寡枷號一個月杖一百¶
　　一凡經紀鋪戸人等攙和私錢行使者或被該管¶
<pb:KR2m0055_WYG_080-9b>¶
　　　官員查拿或被旁人首告不論錢數多寡應發¶
　　　黑龍江給窮披甲之人為奴照名例改發雲貴¶
　　　兩廣烟瘴少輕地方¶
　　一凡經紀鋪户人等有收買剪邊錢攙和貨賣數¶
　　　至十千以上者照攙和私錢行使例治罪其不¶
　　　及十千者俱枷號一個月杖一百¶
　　一凡地方文武各官嚴拿私鑄務於山陬水濱人¶
　　　迹罕到及居民繁庶人烟稠密處所並宜差委¶
<pb:KR2m0055_WYG_080-10a>¶
　　　妥練員役不時察訪查拿如遇有私鑄之事知¶
　　　情故縱者應照例治罪外其不知情者從前雖¶
　　　漫無覺察今但能拿獲不論年月逺近俱免其¶
　　　處分文官拿獲者並免同城武職之處分武弁¶
　　　拿獲者亦免同城文官之處分交界之所此縣¶
　　　拿獲彼縣亦免處分至果能實心查拿者不論¶
　　　本管地方及别州縣准以拿獲之多寡交部量¶
　　　予議叙若該地方官不加意緝拿或係上司查¶
<pb:KR2m0055_WYG_080-10b>¶
　　　出或被旁人告發俱仍照例處分¶
　　一凡用銅鐵錫鉛藥煮偽造假銀或騙人行使發¶
　　　覺為首者係旗人另户枷號兩個月鞭一百發¶
　　　黑龍江當差係家人枷號兩個月鞭一百發黒¶
　　　龍江給披甲之人為奴係民枷號兩個月杖一¶
　　　百發雲貴兩廣烟瘴少輕地方為從及知情買¶
　　　使者係旗人枷號一個月流三千里(折枷號/兩個月)鞭¶
　　　一百係民枷號兩個月流三千里至配所杖一¶
<pb:KR2m0055_WYG_080-11a>¶
　　　百¶
　　一凡將銀穵孔傾入銅鉛等物及用銅鉛等物傾¶
　　　成錠錁外用銀皮包好并銅鉛等物每兩内攙¶
　　　實銀二三四五錢不等偽造銀使用者均照以¶
　　　銅鐵水銀偽造金銀律分别首從擬徒¶
　　一私造鉛錢為首及匠人俱擬絞監候為從及知¶
　　　情買使者各減一等¶
　　一凡私造鉛錢除夥黨鳩工大爐廣鑄至十千文¶
<pb:KR2m0055_WYG_080-11b>¶
　　　以上者照例定擬外其鎔化些須鉛觔鑄錢不¶
　　　及十千者為首及匠人俱照免死減等例發徃¶
　　　黑龍江等處給披甲人為奴為從及知情行使¶
　　　者依次遞減¶
　　一凡各省拿獲私鑄之犯不論砂殻銅錢為首及¶
　　　匠人俱擬以斬候為從及知情買使者俱發遣¶
　　　為奴如受些微雇值挑水打炭燒火及停工散¶
　　　局之後貪其價賤偶為買使以及房主隣佑總¶
<pb:KR2m0055_WYG_080-12a>¶
　　　甲十家長知而不拿獲舉首者俱照為從遣罪¶
　　　減一等杖一百徒三年其房主人等並不知情¶
　　　但失於查察者杖一百或有空房别舍誤借匪¶
　　　人一有見聞立即驅逐未經首捕者果係並未¶
　　　在埸亦非受賄容隱俱以不知情科斷失察各¶
　　　官交部分别議處官船户夾帶私錢應照偶為¶
　　　買使例定擬同船之人知情不舉首者照不應¶
　　　重律治罪押船官交部分别議處若拿獲銷燬¶
<pb:KR2m0055_WYG_080-12b>¶
　　　制錢之犯審實將為首者擬以斬决家産入官¶
　　　為從者絞決仍令該地方官設法密拿有能拿¶
　　　獲私銷者地方官交部議叙失察者地方官及¶
　　　該管上司交部分别議處其房主隣佑總甲人¶
　　　等知情受賄代為隱匿者依為從例治罪但知¶
　　　情不首告並未分贓者照為從例減一等杖一¶
　　　百流三千里並未知情止於失察者俱杖一百¶
　　　旁人首捕審實者官給賞銀五十兩至私鑄之¶
<pb:KR2m0055_WYG_080-13a>¶
　　　犯容有即係私銷之人承審官拿獲私鑄案犯¶
　　　必先嚴究有無銷燬情事倘有私銷確據即照¶
　　　私銷例從重治罪¶
　　一凡奸民將制錢剪邉圖利者審實即照私銷制¶
　　　錢例分别首從治罪¶
　　一私鑄銅錢首犯匠人核其錢數至十千以上或¶
　　　雖不及十千而私鑄不止一次後經發覺者照¶
　　　例擬斬監候其錢數不及十千者仍照免死減¶
<pb:KR2m0055_WYG_080-13b>¶
　　　等例改發黑龍江等處給披甲人為奴若鑄造¶
　　　未成畏罪中止者發雲貴兩廣烟瘴地方嚴加¶
　　　管束¶
　　一凡私鑄銅錢未成之房主隣佑十家長知而不¶
　　　拿獲舉首者照私鑄已成之房主隣佑十家長¶
　　　減二等治罪杖八十徒二年不知情者不坐其¶
　　　私鑄未成案内有雇令挑水打炭燒火之人亦¶
　　　照已成之受雇人等減二等治罪¶
<pb:KR2m0055_WYG_080-14a>¶
　　一私鑄鉛錢之案如有夥衆開爐至十千以上者¶
　　　房主隣佑總甲十家長等知而不首俱杖八十¶
　　　徒二年失於查察者杖八十¶
<pb:KR2m0055_WYG_080-15a>¶
　詐假官¶
　　凡(偽造/慿劄)詐(為/)假官(及為偽劄或將有/故官員文慿而)假與人官者¶
　　　斬(監/候)其知情受假官者杖一百流三千里(須有/劄付)¶
　　　(文慿方坐但慿劄皆/係與者所造故減等)不知者不坐○若無官而¶
　　　(不曾假造/慿劄但)詐稱有官有所求為或詐稱官司差¶
　　　遣而捕人及詐冐(見/任)官員姓名(有所/求為)者杖一百¶
　　　徒三年(以上三項總/重有所求為)若詐稱見任官子孫弟姪¶
　　　家人總領於按臨部内有所求為者杖一百為¶
<pb:KR2m0055_WYG_080-15b>¶
　　　從者各減一等若得財者並計贓(各主者以/一主為重)准¶
　　　竊盗(免/刺)從重論(贓輕以/詐科罪)○其當該官司知而聽¶
　　　行與同罪不知者不坐¶
　條例¶
　　一凡雜職内有假冐頂替之人自行出首者革退¶
　　　囘籍免其治罪¶
　　一凡詐冐¶
皇親族屬姻黨家人在京在外巧立名色挾騙財物侵¶
<pb:KR2m0055_WYG_080-16a>¶
　　　占地土并有禁山場攔當船隻掯要銀兩出入大¶
　　　小衙門囑託公事販賣制錢私鹽包攬錢糧假稱¶
　　　織造私開牙行擅搭橋梁侵漁民利者除實犯死¶
　　罪(如詐冒假勢陵虐故殺/鬬殺私鹽拒捕之類)外徒罪以上俱於所犯地方枷¶
　　　號一個月發近邉充軍杖罪以下亦枷號一個月發落¶
　　　若被害之人赴所在官司告訴不即受理及雖受¶
　　　理觀望逢迎不即問斷舉奏者各治以罪¶
　　一假充大臣及近侍官員家人名目豪横郷村生事¶
<pb:KR2m0055_WYG_080-16b>¶
　　　害民强占田土房屋招集流移住種者許所在¶
　　　官司拿問犯該徒罪以上者發近邉充軍杖罪¶
　　　以下枷號一個月發落¶
　　一凡各省各營食糧兵丁并有不食錢糧假冐營兵¶
　　　生事擾民及合夥挾制官司擾害地方者該地¶
　　　方官審明分别首從各照例定擬如該管文武¶
　　　各官不行稽查轉報督撫提鎮不題叅俱交該¶
　　　部照例分别議處¶
<pb:KR2m0055_WYG_080-17a>¶
　　一偽造慿劄自為假官者偽造憑劄並將有故官¶
　　　員憑劄賣與他人者及買受憑劄冒名赴任者¶
　　　俱擬斬監候知情説合者杖一百流三千里¶
　　一凡無官而詐稱有官并冒稱現任官員姓名並¶
　　　未造有憑劄止於圖騙一人圖行一事犯該徒¶
　　　罪以下者發近邊充軍犯該軍流遣罪者擬絞¶
　　　監候¶
　　一假冒頂帶自稱職官止圖鄉里光榮無所求為¶
<pb:KR2m0055_WYG_080-17b>¶
　　　亦無憑劄者杖六十徒一年假冒生監頂帶者¶
　　　杖一百¶
　　一凡未經考職書吏冒戴頂帽者照假冒職官例¶
　　　杖六十徒一年其有把持公事别情仍照本條¶
　　　按例從重究擬本管官及地方官失於查察或¶
　　　有意故縱分别議處¶
<pb:KR2m0055_WYG_080-18a>¶
　詐稱内使等官(官與事/俱詐)¶
　　凡(憑/空)詐稱内使(近/臣)内閣六科六部都察院監察御¶
　　　史按察司官在外體察事務欺詐官府煽惑人¶
　　　民者(雖無偽/造劄付)斬(監/候)知情隨行者減一等(杖一百/流三千)¶
　　　(里/)其當該官司知而聽行與同罪(罪止杖一百/流三千里)¶
　　　不知者不坐○若(本無/符驗)詐稱使臣乘驛者杖一¶
　　　百流三千里為從者減一等驛官知而應付者¶
　　　與同罪不知情失盤詰者笞五十其有符驗而¶
<pb:KR2m0055_WYG_080-18b>¶
　　　應付者不坐(符驗係偽造有偽造符驗/律係盜者依盜符驗律)¶
　條例¶
　　一凡詐冐内官親屬家人等項名色恐嚇官司誆¶
　　　騙財物者除實犯死罪(如盜或偽造符驗或因/嚇騙毆故殺死之類)¶
　　　外其餘枷號一個月發近邊充軍所在官司畏¶
　　　徇故縱不行擒拿者各治以罪¶
　　一凡詐充各衙門人役假以差遣體訪事情緝捕¶
　　　盜賊為由占宿公館妄拏平人嚇取財物擾害¶
<pb:KR2m0055_WYG_080-19a>¶
　　　軍民者除實犯死罪(或假差遣有偽造印信批/文或以捕盜搶檢傷人或)¶
　　　(嚇騙忿爭毆/故殺人之類)外徒罪以上枷號一個月發近邊¶
　　　充軍杖罪以下亦枷號一個月發落所在官司¶
　　　阿從故縱者各治以罪¶
　　一棍徒假冐差役名色搜查客船俱照詐充各衙¶
　　　門人役假以差遣體訪事情妄拿平人嚇取財¶
　　　物擾害軍民例治罪犯該徒罪以上者枷號一¶
　　　個月發近邊充軍杖罪以下枷號一個月發落¶
<pb:KR2m0055_WYG_080-19b>¶
　　　其有强刦拒捕并贓至滿貫各照本律從重論¶
<pb:KR2m0055_WYG_080-20a>¶
　近侍詐稱私行(官實而/事詐)¶
　　凡近侍之人在外詐稱私行體察事務煽惑人民¶
　　者斬(監候此詐稱係本/官自詐稱非他人)¶
<pb:KR2m0055_WYG_080-21a>¶
　詐為瑞應¶
　　凡詐為瑞應者杖六十徒一年○若有災祥之類¶
　　　而欽天監官不以實對者加二等¶
<pb:KR2m0055_WYG_080-22a>¶
　詐病死傷避事¶
　　凡官吏人等有詐稱疾病臨事避難(如難解之錢/糧難捕之盜)¶
　　　(賊之/類)者笞四十(如所/避之)事重者杖八十○若犯罪¶
　　　待對故自傷殘者杖一百詐死者杖一百徒三¶
　　　年(傷殘以求免拷訊/詐死以求免出官)所避事重(於杖一百/及徒三年)者各¶
　　　從重論(如侵盜錢糧仍/從侵盜重者論)若無避(罪之情但以/恐嚇詐賴人)故¶
　　　自傷殘者杖八十其受雇倩為人傷殘者與犯¶
　　　人同罪因而致死者減鬭殺罪一等○若當該¶
<pb:KR2m0055_WYG_080-22b>¶
　　　官司知而聽行(謂知其詐病而准改差知其自/殘避罪而准作殘疾知其詐死)¶
　　　(而准/住提)與同罪不知者不坐¶
　條例¶
　　一各省獲罪之犯報稱病故者着該管官員出具¶
　　　印結並行文原籍地方官稽查倘有詐稱病故¶
　　　者分别從重治罪¶
　　一凡未經到案之犯報稱病故該撫嚴飭地方官¶
　　　悉心確查取具印甘各結報部倘有揑報等情¶
<pb:KR2m0055_WYG_080-23a>¶
　　　日後發覺定將該地方官與該撫一併嚴加議¶
　　　處¶
<pb:KR2m0055_WYG_080-24a>¶
　詐教誘人犯法¶
　　凡諸人設計用言教誘人犯法及和同(共事/故誘)令人¶
　　　犯法却自行捕告或令人捕告欲求賞給或欲¶
　　　䧟害人得罪者皆與犯法之人同罪(罪止杖流/和同令人)¶
　　　(犯法看令字還是教誘人而又和同犯/法也若止和同犯法則冝用自首律)¶
　條例¶
　　一游手好閒不務夲業之流自號教師演弄拳棒¶
　　　教人及投師學習并輪叉舞棍遍遊街市射利¶
<pb:KR2m0055_WYG_080-24b>¶
　　　惑民者並嚴行禁止如有不遵一經拿獲將本¶
　　　犯照違¶
制律治罪仍枷號一個月拿獲之衙門即行發落遞回¶
　　　原籍如坊店寺院容留不報地保人等不行查¶
　　　拿均照不應重律杖八十地方文武各官失於¶
　　　覺察照例議處¶
　　一苖猺狑獞所住地方如有外來匪徒教誘犯法¶
　　　即視所犯之人如罪應擬杖者將教誘之人加¶
<pb:KR2m0055_WYG_080-25a>¶
　　　一等治罪徒罪以上教誘之人比照住居苖寨¶
　　　教誘為亂例問發邊逺充軍犯該死罪者教誘¶
　　　之人與夲犯一例擬以斬絞遇¶
赦不宥失察之地方官照徇庇例議處隱諱故縱者照¶
　　　溺職例革職¶
　　一凡土官延幕必將所延之姓名年籍通知專轄¶
　　　州縣確加查驗人果端謹實非流棍加結通報¶
　　　方准延入若知係犯罪之人私聘入幕并延請¶
<pb:KR2m0055_WYG_080-25b>¶
　　　後縱令犯法者照職官窩匿罪人例革職如有¶
　　　私聘私就者即令專轄州縣嚴加驅逐若土幕¶
　　　教誘犯法即視其所犯之輕重俱照匪徒教誘¶
　　　犯法加等例治罪敗露潛逃即行指拿重懲私¶
　　　聘之文武土官及失察之該管州縣交部分别¶
　　　議處¶
　¶
大清律例卷三十二¶
