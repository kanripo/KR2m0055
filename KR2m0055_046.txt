# -*- mode: mandoku-view; -*-
#+TITLE: 大清律例
#+DATE: 2015-08-24 22:53:19.319026
#+PROPERTY: ID KR2m0055
#+PROPERTY: BASEEDITION WYG    
#+PROPERTY: JUAN 卷十五
<pb:KR2m0055_WYG_046-1a>¶
欽定四庫全書¶
大清律例卷十五¶
　戸律¶
　　市㕓¶
　私充牙行埠頭¶
　　凡城市鄉村諸色牙行及船(之/)埠頭並選有抵業¶
　　　人戸充應官給印信文簿附寫(逐月/所至)客商船戸¶
　　　住貫姓名路引字號物貨數目每月赴官查照¶
<pb:KR2m0055_WYG_046-1b>¶
　　　(其來歴引貨/若不由官選)私充者杖六十所得牙錢入官官¶
　　　牙埠頭容隱者笞五十(各/)革去¶
　條例¶
　　一凡客店每月置店簿一本在内赴兵馬司在外¶
　　　赴有司署押訖逐日附寫到店客商姓名人數¶
　　　起程月日各赴所司查照如有客商病死所遺¶
　　　財物别無家人親屬者官為見數移招召其父¶
　　　兄子弟或已故之人嫡妻識認給還一年後無¶
<pb:KR2m0055_WYG_046-2a>¶
　　　識認者入官¶
　　一旂民遇有䘮塟聽憑本家之便雇人擡送不許¶
　　　仵作私分地界霸占扛擡分外多取雇值如有¶
　　　恃强攙奪不容本家雇人者立拏枷號兩箇月¶
　　　杖一百¶
　　一凡在京各牙行領帖開張照五年編審例清查¶
　　　換帖若有光棍頂冐朋充巧立名色霸開總行¶
　　　逼勒商人不許别投拖欠客本久占累商者問¶
<pb:KR2m0055_WYG_046-2b>¶
　　　罪枷號一箇月發附近充軍地方官通同徇縱¶
　　　者一并叅處¶
　　一京城一切無帖舖戸如有私分地界不令旁人¶
　　　附近開張及將地界議價若干方許承頂至發¶
　　　賣酒觔等項貨物車戸設立名牌獨自霸攬不¶
　　　令他人攬運違禁把持者枷號兩箇月杖一百¶
　　一各處闗口地方有土棍人等開立寫船保載等¶
　　　行合夥朋充盤踞上下遇有重載雇覓小船起¶
<pb:KR2m0055_WYG_046-3a>¶
　　　剝輒敢恃强代攬勒索使用以致擾累客商者¶
　　　該管地方官查拏照牙行及無籍之徒用强邀¶
　　　截客貨例枷號一箇月杖八十¶
　　一各衙門胥役有更名揑姓兼充牙行者照更名¶
　　　重役例杖一百革退如有誆騙客貨累商久候¶
　　　照光棍頂冐朋充霸開總行例枷號一箇月發¶
　　　附近充軍若該地方官失於覺察及有意徇縱¶
　　　交部分别議處受財故縱以枉法從重論¶
<pb:KR2m0055_WYG_046-4a>¶
　市司評物價¶
　　凡諸物(牙/)行人評估物價或(以/)貴(為/賤)或(以/)賤(為/貴)令¶
　　　價不平者計所增減之價坐贓論(一兩以下笞/二十罪止杖)¶
　　　(一百徒/三年)入已者准竊盗論(查律/坐罪)免刺○其為(以/贓)¶
　　　(入罪/之)罪人估贓(增/減)不實致罪有輕重者以故出¶
　　　入人罪論(若未決放/減一等)受財(受贓犯之財估價輕/受事主之財估價重)¶
　　　者計贓以枉法從重論(無禄人查/律坐罪)¶
<pb:KR2m0055_WYG_046-5a>¶
　把持行市¶
　　凡買賣諸物兩不和同而把持行市専取其利及¶
　　　販鬻之徒通同牙行共為姦計賣(己/之)物以賤為¶
　　　貴買(人/之)物以貴為賤者杖八十○若見人有買¶
　　　賣在旁(混以/己物)髙下比價以相惑亂而取利者(雖/情)¶
　　　(非把/持)笞四十○若已得利物計贓重(於杖八十/笞四十)¶
　　　者准竊盜論免刺(贓輕者仍以/本罪科之)¶
　條例¶
<pb:KR2m0055_WYG_046-5b>¶
　　一㑹同館内外四鄰軍民人等代替外國人收買¶
　　　違禁貨物者問罪枷號一箇月發近邊充軍¶
　　一凡外國人¶
　朝貢到京㑹同館開市五日各舖行人等將不係應¶
　　　禁之物入館兩平交易染作布絹等項立限交¶
　　　還如賖買及故意拖延騙勒逺人久候不得起¶
　　　程者問罪仍於館門首枷號一箇月若不依期¶
　　　日及誘引逺人濳入人家私相交易者私貨各¶
<pb:KR2m0055_WYG_046-6a>¶
　　　入官舖行人等照前枷號¶
　　一甘肅西寧等處遇有番夷到來所在該管官司¶
　　　委官闗防督查聽與軍民人等兩平交易若勢¶
　　　豪之家主使弟男子姪家人等將逺人好馬竒¶
　　　貨包收逼令減價以賤易貴及將一切貨物頭¶
　　　畜拘收取覔用錢方許買賣者主使之人問發¶
　　　附近地方充軍聽使之人減主使一等委官知¶
　　　而不舉通同分利者叅問治罪¶
<pb:KR2m0055_WYG_046-6b>¶
　　一各處客商輻輳去處若牙行及無籍之徒用强¶
　　　邀截客貨者不論有無誆賒貨物問罪俱枷號¶
　　　一箇月如有誆賒貨物仍追比完足發落若追¶
　　　比年久無從賠還累死客商者發附近充軍¶
　　一凡¶
　内府人員家人及王貝勒貝子公大臣官員家人領¶
　　　本生理霸占要地闗津倚勢欺陵不令商民貿¶
　　　易者事發將倚勢欺陵之人擬斬監候如民人¶
<pb:KR2m0055_WYG_046-7a>¶
　　　借貸王以下大臣官員銀兩指名貿易霸占要¶
　　　地闗津恃强貽累地方者亦照此例治罪又¶
　内府人員家人及王以下大臣官員家人指名倚勢¶
　　　網收市利挾制有司干預詞訟肆行非法該主¶
　　　遣去者本犯枷號三個月鞭一百本犯私去者¶
　　　照光棍例治罪王貝勒貝子公失察者俱交與¶
　　　該衙門照例議處管理家務官革職大臣官員¶
　　　失察者亦俱革職不行察拏之該地方文武官¶
<pb:KR2m0055_WYG_046-7b>¶
　　　交該部議處¶
　　一大小衙門公私所需貨物務照市價公平交易¶
　　　不得充用牙行縱役私取即有差辦必須秉公提¶
　　　取毋許藉端需索如有縱役失察交部分别議¶
　　　處其衙役照牙行及無籍之徒用强邀截客貨¶
　　　者不論有無誆賒貨物例枷號一個月杖八十¶
　　　如贓至三十五兩者照枉法贓問擬所得贓私¶
　　　貨物分别給主入官¶
<pb:KR2m0055_WYG_046-8a>¶
　　一牙行侵欠控追之案審係設計誆騙侵吞入己¶
　　　者照誆騙本律計贓治罪一百二十雨以上問¶
　　　擬滿流追贓給主若係分散客店牙行並無中¶
　　　飽者一千兩以下照例勒追一年不完依負欠¶
　　　私債律治罪一千兩以上監禁嚴追一年不完¶
　　　於負欠私債律上加三等杖九十所欠之銀仍¶
　　　追給主承追之員按月册報巡道稽查逾限不¶
　　　給者巡道按册提比如怠忽從事拖延累商者¶
<pb:KR2m0055_WYG_046-8b>¶
　　　該巡道據實揭叅照事件遲延例議處有意徇¶
　　　縱者照徇情例降二級調用如有受財故縱者¶
　　　計贓從重以枉法論¶
　　一糧船雇覔短縴如有棍徒勒價聚衆攢毆等事押¶
　　　運員弁拿交地方官審實將為首及下手傷人¶
　　　之犯俱問發近邊充軍餘俱杖一百枷號兩個¶
　　　月於河岸示衆¶
<pb:KR2m0055_WYG_046-9a>¶
　私造斛斗秤尺¶
　　凡私造斛斗秤尺不平在市行使及將官降斛斗¶
　　　秤尺作弊增減者杖六十工匠同罪○若官降¶
　　　不如法者(官吏/工匠)杖七十提調官失於較勘者減¶
　　　(原置官吏/工匠罪)一等知情與同罪○其在市行使斛¶
　　　斗秤尺雖平而不經官司較勘印烙者(即係/私造)笞¶
　　　四十○若倉庫官吏私自增減官降斛斗秤尺¶
　　　收支官物而不平(納以所增/出以所減)者杖一百以所增¶
<pb:KR2m0055_WYG_046-9b>¶
　　　減物計贓重(於杖/一百)者坐贓論因而得(所增/減之)物入¶
　　　己者以監守自盜論(併贓不分首/從查律科斷)工匠杖八十¶
　　　監臨官知而不舉者與犯人同罪失覺察減三¶
　　　等罪止杖一百¶
<pb:KR2m0055_WYG_046-10a>¶
　器用布絹不如法¶
　　凡民問造器用之物不牢固正實及絹布之屬紕¶
　　　薄短狹而賣者各笞五十¶
　¶
　¶
　¶
　¶
　¶
<pb:KR2m0055_WYG_046-10b>¶
　¶
　¶
　¶
　¶
　¶
　¶
　¶
大清律例卷十五¶
